<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>Passio Sanctarum Perpetuae et Felicitatis</title>
    <respStmt>
     <resp>Correzione linguistica</resp>
     <name>Clementina Mazzucco</name>
    </respStmt>
    <respStmt>
     <resp>Codifica XML</resp>
     <name>Nadia Rosso</name>
    </respStmt>
   </titleStmt>
   <publicationStmt>
    <publisher>digilibLT</publisher>
    <pubPlace>Vercelli</pubPlace>
    <date>2015</date>
    <availability>
     <p><ref target="http://creativecommons.org/licenses/by-nc-sa/3.0/it/"/></p>
    </availability>
    <idno>dlt000592</idno>
   </publicationStmt>
   <sourceDesc>
    <p><hi rend="italic">Passio Sanctarum Perpetuae et Felicitatis</hi>, vol. I: Textum Graecum et Latinum ad fidem codicum mss., edidit Cornelius Ioannes Maria Ioseph van Beek. Accedunt Acta brevia SS. Perpetuae et Felicitatis, Noviomagi 1936.</p>
   </sourceDesc>
  </fileDesc>
  <encodingDesc>
   <projectDesc>
    <p>digilibLT. Biblioteca digitale di testi latini tardoantichi.</p>
    <p>Progetto diretto da Raffaella Tabacco (responsabile della ricerca) e Maurizio Lana</p>
   </projectDesc>
   <editorialDecl>

    <p><hi rend="bold">Note di trascrizione e codifica del progetto digilibLT </hi></p>
    <p>Abbiamo riportato solo il testo stabilito dall'edizione di riferimento non seguendone
     l'impaginazione. Sono stati invece esclusi dalla digitalizzazione apparati, introduzioni, note
     e commenti e ogni altro contenuto redatto da editori moderni. </p>
    <p> I testi sono stati sottoposti a doppia rilettura integrale per garantire la massima
     correttezza di trascrizione</p>
    <p>Abbiamo normalizzato le U maiuscole in V seguendo invece l'edizione di riferimento per la
     distinzione u/v minuscole.</p>
    <p> Non è stato normalizzato l'uso delle virgolette e dei trattini.</p>
    <p> Non è stata normalizzata la formattazione nell'intero <hi rend="italic">corpus</hi>:
     grassetto, corsivo, spaziatura espansa.</p>
    <p>Sono stati normalizzati e marcati nel modo seguente i diacritici.<lb/> espunzioni:
     <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
     <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
     si visualizzano †testo† e †testo<lb/> lacuna materiale: <![CDATA[<gap/>]]> si visualizza
     [...]<lb/> lacuna integrata dagli editori:
     <![CDATA[<supplied><gap/></supplied> si visualizza <...>]]>
    </p>
    <p>Sono stati marcati i termini in lingua greca
     <![CDATA[<foreign xml:lang="grc">αβγ</foreign>]]>
    </p>
    <p>Ulteriori informazioni sulle norme di trascrizione e codifica su <ref
      target="http://digiliblt.lett.unipmn.it/upload/docs/note_di_trascrizione_e_di_codifica.pdf"
      >Note di trascrizione e codifica di testi latini tardoantichi
      [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
   </editorialDecl>
  </encodingDesc>
  <profileDesc>
   <langUsage>
    <language ident="la">Latino</language>
   </langUsage>
  </profileDesc>
 </teiHeader>

 <text>


  <body>
   <div><head>PASSIO SANCTARUM PERPETUAE ET FELICITATIS</head>
    <div type="cap" n="1"><p><milestone unit="par" n="1"/> Si vetera fidei exempla, et Dei gratiam testificantia et aedificationem hominis operantia, propterea in litteris sunt digesta, ut lectione eorum quasi repraesentatione rerum et Deus honoretur et homo confortetur, cur non et nova documenta aeque utrique causae convenientia et digerantur?  <milestone unit="par" n="2"/>  Vel quia proinde et haec vetera futura quandoque sunt et necessaria posteris, si in praesenti suo tempore minori deputantur auctoritati, propter praesumptam venerationem antiquitatis.  <milestone unit="par" n="3"/>  Sed viderint qui unam virtutem Spiritus unius Sancti pro aetatibus iudicent temporum, cum maiora reputanda sunt novitiora quaeque, ut novissimiora, secundum exuperationem gratiae in ultima saeculi spatia decretam.  <milestone unit="par" n="4"/>  <hi rend="italic">In novissimis enim diebus, dicit Dominus, effundam de Spiritu meo super omnem carnem, et prophetabunt filii filiaeque eorum; et super servos et ancillas meas de meo Spiritu effundam; et iuvenes visiones videbunt, et senes somnia somniabunt</hi>.  <milestone unit="par" n="5"/>  Itaque et nos, qui sicut prophetias ita et visiones novas pariter repromissas et agnoscimus et honoramus, ceterasque virtutes Spiritus Sancti ad instrumentum Ecclesiae deputamus (cui et missus est idem omnia donativa administratu<supplied>ru</supplied>s in omnibus, pro<supplied>ut</supplied> unicuique distribuit Dominus) necessario et digerimus et ad gloriam Dei lectione celebramus, ut ne qua aut inbecillitas aut desperatio fidei apud veteres tantum aestimet gratiam divinitatis conversatam, sive <supplied>in</supplied> martyrum sive in revelationum dignatione, cum semper Deus operetur quae repromisit, non credentibus in testimonium, credentibus in beneficium.  <milestone unit="par" n="6"/>  Et nos itaque <hi rend="italic">quod audivimus et contrectavimus, annuntiamus et vobis</hi>, fratres et filioli, <hi rend="italic">uti et vos</hi> qui interfuistis rememoremini gloriae Domini, et qui nunc cognoscitis per auditum <hi rend="italic">communionem habeatis cum</hi> sanctis martyribus, et per illos cum Domino nostro <hi rend="italic">Iesu Christo</hi>, cui est claritas et honor in saecula saeculorum. Amen.</p></div>
    <div type="cap" n="2"><p><milestone unit="par" n="1"/> Apprehensi sunt adolescentes catechumeni, Revocatus et Felicitas, conserva eius, Saturninus et Secundulus; inter hos et Vibia Perpetua, honeste nata, liberaliter instituta, matronaliter nupta,  <milestone unit="par" n="2"/>  habens patrem et matrem et fratres duos, alterum aeque catechumenum, et filium infantem ad ubera.  <milestone unit="par" n="3"/>  Erat autem ipsa circiter annorum viginti duo. Haec ordinem totum martyrii sui iam hinc ipsa narravit, sicut conscriptum manu sua et suo sensu reliquit: </p></div>
    <div type="cap" n="3"><p><milestone unit="par" n="1"/> «Cum adhuc», inquit, «cum prosecutoribus essemus et me pater verbis evertere cupiret et deicere pro sua affectione perseveraret: “Pater”, inquam, “vides verbi gratia vas hoc iacens, urceolum sive aliud?”. Et dixit: “Video”.  <milestone unit="par" n="2"/>  Et ego dixi ei: “Numquid alio nomine vocari potest quam quod est?”, et ait: “Non”. “Sic et ego aliud me dicere non possum nisi quod sum, Christiana”.  <milestone unit="par" n="3"/>  Tunc pater motus hoc verbo mittit se in me, ut oculos mihi erueret, sed vexauit tantum, et profectus est victus cum argumentis diaboli.  <milestone unit="par" n="4"/>  Tunc paucis diebus quod caruissem patre, Domino gratias egi et refrigeravi absentia illius.  <milestone unit="par" n="5"/>  In ipso spatio paucorum dierum baptizati sumus, et mihi Spiritus dictavit non aliud petendum ab aqua nisi sufferentiam carnis. Post paucos dies recipimur in carcerem: et expavi, quia numquam experta eram tales tenebras.  <milestone unit="par" n="6"/>  O diem asperum! Aestus validus turbarum beneficio, concussurae militum. Novissime macerabar sollicitudine infantis ibi.  <milestone unit="par" n="7"/>  Tunc Tertius et Pomponius, benedicti diaconi qui nobis ministrabant, constituerunt praemio, uti paucis horis emissi in meliorem locum carceris refrigeraremus.  <milestone unit="par" n="8"/>  Tunc exeuntes de carcere universi sibi vacabant: ego infantem lactabam iam inedia defectum; sollicita pro eo adloquebar matrem et confortabam fratrem, commendabam filium; tabescebam ideo quod illos tabescere videram mei beneficio.  <milestone unit="par" n="9"/>  Tales sollicitudines multis diebus passa sum; et usurpavi ut mecum infans in carcere maneret; et statim convalui et relevata sum a labore et sollicitudine infantis, et factus est mihi carcer subito praetorium, ut ibi mallem esse quam alicubi. </p></div>
    <div type="cap" n="4"><p><milestone unit="par" n="1"/> Tunc dixit mihi frater meus: “Domina soror, iam in magna dignatione es, tanta ut postules visionem et ostendatur tibi an passio sit an commeatus”.  <milestone unit="par" n="2"/>  Et ego quae me sciebam fabulari cum Domino, cuius beneficia tanta experta eram, fidenter repromisi ei dicens: “Crastina die tibi renuntiabo”. Et postulavi, et ostensum est mihi hoc:  <milestone unit="par" n="3"/>  Video scalam aeream mirae magnitudinis, pertingentem usque ad caelum, et angustam, per quam nonnisi singuli ascendere possent, et in lateribus scalae omne genus ferramentorum infixum. Erant ibi gladii, lanceae, hami, machaerae, verruta, ut si quis neglegenter aut non sursum adtendens ascenderet, laniaretur et carnes eius inhaererent ferramentis.  <milestone unit="par" n="4"/>  Et erat sub ipsa scala draco cubans mirae magnitudinis, qui ascendentibus insidias praestabat et exterrebat ne ascenderent.  <milestone unit="par" n="5"/>  Ascendit autem Saturus prior, qui postea se propter nos ultro tradiderat (quia ipse nos aedificaverat), et tunc cum adducti sumus, praesens non fuerat.  <milestone unit="par" n="6"/>  Et pervenit in caput scalae et convertit se et dixit mihi: “Perpetua, sustineo te; sed vide ne te mordeat draco ille”. Et dixi ego: “Non me nocebit, in nomine Iesu Christi”.  <milestone unit="par" n="7"/>  Et desub ipsa scala, quasi timens me, lente eiecit caput; et quasi primum gradum calcarem, calcavi illi caput, et ascendi.  <milestone unit="par" n="8"/>  Et vidi spatium inmensum horti et in medio sedentem hominem canum, in habitu pastoris, grandem, oves mulgentem: et circumstantes candidati milia multa.  <milestone unit="par" n="9"/>  Et levavit caput et aspexit me et dixit mihi: “Bene venisti, tegnon”. Et clamavit me et de caseo quod mulgebat dedit mihi quasi buccellam; et ego accepi iunctis manibus et manducavi; et universi circumstantes dixerunt: “Amen”.  <milestone unit="par" n="10"/>  Et ad sonum vocis experrecta sum, conmanducans adhuc dulce nescio quid. Et retuli statim fratri meo; et intelleximus passionem esse futuram, et coepimus nullam iam spem in saeculo habere. </p></div>
    <div type="cap" n="5"><p><milestone unit="par" n="1"/> Post paucos dies rumor cucurrit ut audiremur. Supervenit autem et de civitate pater meus, consumptus taedio, et ascendit ad me, ut me deiceret, dicens:  <milestone unit="par" n="2"/>  “Miserere, filia, canis meis; miserere patri, si dignus sum a te pater vocari; si his te manibus ad hunc florem aetatis provexi, si te praeposui omnibus fratribus tuis: ne me dederis in dedecus hominum.  <milestone unit="par" n="3"/>  Aspice fratres tuos, aspice matrem tuam et materteram, aspice filium tuum, qui post te vivere non poterit.  <milestone unit="par" n="4"/>  Depone animos; ne universos nos extermines: nemo enim nostrum libere loquetur, si tu aliquid fueris passa”.  <milestone unit="par" n="5"/>  Haec dicebat quasi pater pro sua pietate, basians mihi manus et se ad pedes meos iactans et lacrimans me iam non filiam nominabat, sed dominam.  <milestone unit="par" n="6"/>  Et ego dolebam casum patris mei, quod solus de passione mea gavisurus non esset de toto genere meo, et confortavi eum dicens: “Hoc fiet in illa catasta quod Deus voluerit; scito enim nos non in nostra esse potestate constitutos, sed in Dei”. Et recessit a me contristatus. </p></div>
    <div type="cap" n="6"><p><milestone unit="par" n="1"/> Alio die cum pranderemus, subito rapti sumus ut audiremur. Et pervenimus ad forum. Rumor statim per vicinas fori partes cucurrit, et factus est populus inmensus.  <milestone unit="par" n="2"/>  Ascendimus in catastam. Interrogati ceteri confessi sunt. Ventum est et ad me. Et apparuit pater ilico cum filio meo, et extraxit me de gradu, dicens: “Supplica; miserere infanti”.  <milestone unit="par" n="3"/>  Et Hilarianus procurator, qui tunc loco proconsulis Minuci Timiniani defuncti ius gladii acceperat: “Parce”, inquit, “canis patris tui, parce infantiae pueri. Fac sacrum pro salute imperatorum”.  <milestone unit="par" n="4"/>  Et ego respondi: “Non facio”. Hilarianus: “Christiana es?” inquit. Et ego respondi: “Christiana sum”.  <milestone unit="par" n="5"/>  Et cum staret pater ad me deiciendam, iussus est ab Hilariano proici, et virga percussus est. Et doluit mihi casus patris mei, quasi ego fuissem percussa: sic dolui pro senecta eius misera.  <milestone unit="par" n="6"/>  Tunc nos universos pronuntiat et damnat ad bestias; et hilares descendimus ad carcerem.  <milestone unit="par" n="7"/>  Tunc quia consueverat a me infans mammas accipere et mecum in carcere manere, statim mitto ad patrem Pomponium diaconum, postulans infantem.  <milestone unit="par" n="8"/>  Sed pater dare noluit.  Et quomodo Deus voluit, neque ille amplius mammas desideravit, neque mihi fervorem fecerunt, ne sollicitudine infantis et dolore mammarum macerarer. </p></div>
    <div type="cap" n="7"><p><milestone unit="par" n="1"/> Post dies paucos, dum universi oramus, subito media oratione profecta est mihi vox et nominavi Dinocraten. Et obstipui quod numquam mihi in mentem venisset nisi tunc, et dolui commemorata casus eius.  <milestone unit="par" n="2"/>  Et cognovi me statim dignam esse et pro eo petere debere. Et coepi de ipso orationem facere multum et ingemescere ad Dominum.  <milestone unit="par" n="3"/>  Continuo ipsa nocte ostensum est mihi hoc:  <milestone unit="par" n="4"/>  Video Dinocraten exeuntem de loco tenebroso, ubi et conplures erant, aestuantem valde et sitientem, sordido cultu et colore pallido; et vulnus in facie eius, quod cum moreretur habuit.  <milestone unit="par" n="5"/>  Hic Dinocrates fuerat frater meus carnalis, annorum septem, qui per infirmitatem facie cancerata male obiit, ita ut mors eius odio fuerit omnibus hominibus.  <milestone unit="par" n="6"/>  Pro hoc ergo orationem feceram; et inter me et illum grande erat diastema, ita ut uterque ad invicem accedere non possemus.  <milestone unit="par" n="7"/>  Erat deinde in illo loco, ubi Dinocrates erat, piscina plena aqua, altiorem marginem habens quam erat statura pueri; et extendebat se Dinocrates quasi bibiturus.  <milestone unit="par" n="8"/>  Ego dolebam, quod et piscina illa aquam habebat, et tamen propter altitudinem marginis bibiturus non esset.  <milestone unit="par" n="9"/>  Et experrecta sum, et cognovi fratrem meum laborare; sed fidebam me profuturam labori eius. Et orabam pro eo omnibus diebus quousque transivimus in carcerem castrensem; munere enim castrensi eramus pugnaturi; natale tunc Getae Caesaris.  <milestone unit="par" n="10"/>  Et feci pro illo orationem die et nocte gemens et lacrimans ut mihi donaretur. </p></div>
    <div type="cap" n="8"><p><milestone unit="par" n="1"/> Die quo in nervo mansimus, ostensum est mihi hoc: Video locum illum quem retro videram et Dinocraten mundo corpore, bene vestitum, refrigerantem; et ubi erat vulnus, video cicatricem, 2 et piscinam illam, quam retro videram, summisso margine usque ad umbilicum pueri; et aquam de ea trahebat sine cessatione.  <milestone unit="par" n="3"/>  Et super marginem: fiala aurea plena aqua. Et accessit Dinocrates et de ea bibere coepit; quae fiala non deficiebat.  <milestone unit="par" n="4"/>  Et satiatus accessit de aqua ludere more infantium gaudens. Et experrecta sum. Tunc intellexi translatum eum esse de poena. </p></div>
    <div type="cap" n="9"><p><milestone unit="par" n="1"/> Deinde post dies paucos Pudens miles optio, praepositus carceris, <del>qui</del> nos magnificare coepit intellegens magnam virtutem esse in nobis; qui multos ad nos admittebat ut et nos et illi invicem refrigeraremus.  <milestone unit="par" n="2"/>  Ut autem proximavit dies muneris, intrat ad me pater meus consumptus taedio, et coepit barbam suam evellere et in terram mittere, et prosternere se in faciem, et inproperare annis suis, et dicere tanta verba quae moverent universam creaturam.  <milestone unit="par" n="3"/>  Ego dolebam pro infelici senecta eius. </p></div>
    <div type="cap" n="10"><p><milestone unit="par" n="1"/> Pridie quam pugnaremus, video in horomate hoc: venisse Pomponium diaconum ad ostium carceris et pulsare vehementer.  <milestone unit="par" n="2"/>  Et exivi ad eum et aperui ei; qui erat vestitus discincta candida, habens multiplices galliculas.  <milestone unit="par" n="3"/>  Et dixit mihi: “Perpetua, te expectamus; veni”. Et tenuit mihi manum, et coepimus ire per aspera loca et flexuosa.  <milestone unit="par" n="4"/>  Vix tandem pervenimus anhelantes ad amphitheatrum, et induxit me in media arena, et dixit mihi: “Noli pavere: hic sum tecum et conlaboro tecum”. Et abiit.  <milestone unit="par" n="5"/>  Et aspicio populum ingentem adtonitum; et quia sciebam me ad bestias damnatam esse, mirabar quod non mitterentur mihi bestiae.  <milestone unit="par" n="6"/>  Et exivit quidam contra me Aegyptius foedus specie cum adiutoribus suis, pugnaturus mecum. Veniunt et ad me adolescentes decori, adiutores et fautores mei.  <milestone unit="par" n="7"/>  Et expoliata sum, et facta sum masculus; et coeperunt me favisores mei oleo defricare, quomodo solent in agone; et illum contra Aegyptium video in afa volutantem.  <milestone unit="par" n="8"/>  Et exivit vir quidam mirae magnitudinis, ut etiam excederet fastigium amphitheatri, discinctatus, purpuram inter duos clavos per medium pectus habens, et galliculas multiformes ex auro et argento factas, et ferens virgam quasi lanista, et ramum viridem in quo erant mala aurea.  <milestone unit="par" n="9"/>  Et petiit silentium et dixit: “Hic Aegyptius, si hanc vicerit, occidet illam gladio; haec, si hunc vicerit, accipiet ramum istum”. Et recessit.  <milestone unit="par" n="10"/>  Et accessimus ad invicem et coepimus mittere pugnos; ille mihi pedes adprehendere volebat, ego autem illi calcibus faciem caedebam.  <milestone unit="par" n="11"/>  Et sublata sum in aere, et coepi eum sic caedere quasi terram non calcans. At ubi vidi moram fieri, iunxi manus, ut digitos in digitos mitterem, et apprehendi illi caput, et cecidit in faciem, et calcavi illi caput. 1 <milestone unit="par" n="2"/>  Et coepit populus clamare et favisores mei psallere. Et accessi ad lanistam et accepi ramum. 1 <milestone unit="par" n="3"/>  Et osculatus est me et dixit mihi: “Filia, pax tecum”. Et coepi ire cum gloria ad portam Sanavivariam. 1 <milestone unit="par" n="4"/>  Et experrecta sum. Et intellexi me non ad bestias, sed contra diabolum esse pugnaturam; sed sciebam mihi esse victoriam. 1 <milestone unit="par" n="5"/>  Hoc usque in pridie muneris egi; ipsius autem muneris actum, si quis voluerit, scribat».</p></div>
    <div type="cap" n="11"><p><milestone unit="par" n="1"/> Sed et Saturus benedictus hanc visionem suam edidit, quam ipse conscripsit.  <milestone unit="par" n="2"/>  «Passi», inquit, «eramus, et exivimus de carne, et coepimus ferri a quattuor angelis in orientem, quorum manus nos non tangebant.  <milestone unit="par" n="3"/>  Ibamus autem non supini sursum versi, sed quasi mollem clivum ascendentes.  <milestone unit="par" n="4"/>  Et liberato primo mundo vidimus lucem inmensam, et dixi Perpetuae (erat enim haec in latere meo): “Hoc est quod nobis Dominus promittebat: percepimus promissionem”.  <milestone unit="par" n="5"/>  Et dum gestamur ab ipsis quattuor angelis, factum est nobis spatium grande, quod tale fuit quasi viridiarium, arbores habens rosae et omne genus flores.  <milestone unit="par" n="6"/>  Altitudo arborum erat in modum cypressi, quarum folia cadebant sine cessatione.  <milestone unit="par" n="7"/>  Ibi autem in viridiario alii quattuor angeli fuerunt clariores ceteris: qui, ubi viderunt nos, honorem nobis dederunt, et dixerunt ceteris angelis: “Ecce sunt, ecce sunt”, cum admiratione. Et expavescentes quattuor illi angeli, qui gestabant nos, deposuerunt nos.  <milestone unit="par" n="8"/>  Et pedibus nostris transivimus ad stadium via lata.  <milestone unit="par" n="9"/>  Ibi invenimus Iocundum et Saturninum et Artaxium, qui eadem persecutione vivi arserunt, et Quintum, qui et ipse martyr in carcere exierat. Et quaerebamus de illis, ubi essent ceteri.  <milestone unit="par" n="10"/>  Angeli dixerunt nobis: “Venite prius, introite, et salutate Dominum”. </p></div>
    <div type="cap" n="12"><p><milestone unit="par" n="1"/> Et venimus prope locum, cuius loci parietes tales erant quasi de luce aedificati; et ante ostium loci illius angeli quattuor stabant, qui introeuntes vestierunt stolas candidas.  <milestone unit="par" n="2"/>  Et introivimus, et audivimus vocem unitam dicentem: “Agios, agios, agios”, sine cessatione.  <milestone unit="par" n="3"/>  Et vidimus in eodem loco sedentem, quasi hominem canum, niveos habentem capillos et vultu iuvenili, cuius pedes non vidimus.  <milestone unit="par" n="4"/>  Et in dextera et in sinistra seniores quattuor, et post illos ceteri seniores conplures stabant.  <milestone unit="par" n="5"/>  Et introeuntes cum admiratione stetimus ante thronum, et quattuor angeli sublevauerunt nos, et osculati sumus illum, et de manu sua traiecit nobis in faciem.  <milestone unit="par" n="6"/>  Et ceteri seniores dixerunt nobis: “Stemus”; et stetimus et pacem fecimus. Et dixerunt nobis seniorex: “Ite et ludite”.  <milestone unit="par" n="7"/>  Et dixi Perpetuae: “Habes quod vis”. Et dixit mihi: “Deo gratias, ut, quomodo in carne hilaris fui, hilarior sim et hic modo”. </p></div>
    <div type="cap" n="13"><p><milestone unit="par" n="1"/> Et exivimus et vidimus ante fores Optatum episcopum ad dexteram et Aspasium presbyterum doctorem ad sinistram, separatos et tristes.  <milestone unit="par" n="2"/>  Et miserunt se ad pedes nobis et dixerunt: “Componite inter nos, quia existis, et sic nos reliquistis”.  <milestone unit="par" n="3"/>  Et diximus illis: “Non tu es papa noster, et tu presbyter?Ut vos ad pedes nobis mittatis?”. Et moti sumus et conplexi illos sumus.  <milestone unit="par" n="4"/>  Et coepit Perpetua graece cum illis loqui, et segregavimus eos in viridiarium sub arbore rosae.  <milestone unit="par" n="5"/>  Et dum loquimur cum eis, dixerunt illis angeli: “Sinite illos refrigerent; et si quas habetis inter vos dissensiones, dimittite vobis invicem”.  <milestone unit="par" n="6"/>  Et conturbaverunt eos, et dixerunt Optato: “Corrige plebem tuam, quia sic ad te conveniunt quasi de circo redeuntes et de factionibus certantes”.  <milestone unit="par" n="7"/>  Et sic nobis visum est quasi vellent claudere portas.  <milestone unit="par" n="8"/>  Et coepimus illic multos fratres cognoscere, sed et martyras. Vniversi odore inenarrabili alebamur, qui nos satiabat. Tunc gaudens experrectus sum».</p></div>
    <div type="cap" n="14"><p><milestone unit="par" n="1"/> Hae visiones insigniores ipsorum martyrum beatissimorum Saturi et Perpetuae, quas ipsi conscripserunt.  <milestone unit="par" n="2"/>  Secundulum vero Deus maturiore exitu de saeculo adhuc in carcere evocavit, non sine gratia, ut bestias lucraretur.  <milestone unit="par" n="3"/>  Gladium tamen etsi non anima, certe caro eius agnovit. </p></div>
    <div type="cap" n="15"><p><milestone unit="par" n="1"/> Circa Felicitatem vero, et illi gratia Domini eiusmodi contigit:  <milestone unit="par" n="2"/>  Cum octo iam mensium ventrem haberet (nam praegnans fuerat adprehensa), instante spectaculi die in magno erat luctu, ne propter ventrem differretur (quia non licet praegnantes poenae repraesentari) et ne inter alios postea sceleratos sanctum et innocentem sanguinem funderet.  <milestone unit="par" n="3"/>  Sed et conmartyres graviter contristabantur, ne tam bonam sociam quasi comitem solam in via eiusdem spei relinquerent.  <milestone unit="par" n="4"/>  Coniuncto itaque unito gemitu ad Dominum orationem fuderunt ante tertium diem muneris.  <milestone unit="par" n="5"/>  Statim post orationem dolores invaserunt. Et cum pro naturali difficultate octavi mensis in partu laborans doleret, ait illi quidam ex ministris cataractariorum: “Quae sic modo doles, quid facies obiecta bestiis, quas contempsisti cum sacrificare noluisti?”.  <milestone unit="par" n="6"/>  Et illa respondit: “Modo ego patior quod patior; illic autem alius erit in me qui patietur pro me, quia et ego pro illo passura sum”.  <milestone unit="par" n="7"/>  Ita enixa est puellam, quam sibi quaedam soror in filiam educavit. </p></div>
    <div type="cap" n="16"><p><milestone unit="par" n="1"/> Quoniam ergo permisit et permittendo voluit Spiritus Sanctus ordinem ipsius muneris conscribi, etsi indigni ad supplementum tantae gloriae describendae, tamen quasi mandatum sanctissimae Perpetuae, immo fideicommissum eius exequimur, unum adicientes documentum de ipsius constantia et animi sublimitate.  <milestone unit="par" n="2"/>  Cum tribunus castigatius eos castigaret, quia ex admonitionibus hominum vanissimorum verebatur ne subtraherentur de carcere incantationibus aliquibus magicis, in faciem ei Perpetua respondit:  <milestone unit="par" n="3"/>  “Quid utique non permittis nobis refrigerare noxiis nobilissimis, Caesaris scilicet, et natali eiusdem pugnaturis? Aut non tua gloria est, si pinguiores illo producamur?”.  <milestone unit="par" n="4"/>  Horruit et erubuit tribunus; et ita iussit illos humanius haberi, ut fratribus eius et ceteris facultas fieret introeundi et refrigerandi cum eis, iam et ipso optione carceris credente. </p></div>
    <div type="cap" n="17"><p><milestone unit="par" n="1"/> Pridie quoque cum illam cenam ultimam, quam liberam vocant, quantum in ipsis erat, non cenam liberam sed agapem cenarent, eadem constantia ad populum verba iactabant, comminantes iudicium Dei, contestantes passionis suae felicitatem, inridentes concurrentium curiositatem, dicente Saturo:  <milestone unit="par" n="2"/>  “Crastinus satis vobis non est? Quid libenter videtis quod odistis? Hodie amici, cras inimici. Notate tamen vobis facies nostras diligenter, ut recognoscatis nos in die illo”.  <milestone unit="par" n="3"/>  Ita omnes inde adtoniti discedebant, ex quibus multi crediderunt. </p></div>
    <div type="cap" n="18"><p><milestone unit="par" n="1"/> Illuxit dies victoriae illorum, et processerunt de carcere in amphitheatrum, quasi in caelum, hilares, vultu decori, si forte gaudio paventes non timore.  <milestone unit="par" n="2"/>  Sequebatur Perpetua lucido vultu et placido incessu, ut matrona Christi, ut Dei delicata, vigore oculorum deiciens omnium conspectum.  <milestone unit="par" n="3"/>  Item Felicitas, salvam se peperisse gaudens ut ad bestias pugnaret, a sanguine ad sanguinem, ab obstetrice ad retiarium, lotura post partum baptismo secundo.  <milestone unit="par" n="4"/>  Et cum ducti essent in portam et cogerentur habitum induere, viri quidem sacerdotum Saturni, feminae vero sacratarum Cereri, generosa illa in finem usque constantia repugnavit.  <milestone unit="par" n="5"/>  Dicebat enim: “Ideo ad hoc sponte pervenimus, ne libertas nostra obduceretur; ideo animam nostram addiximus, ne tale aliquid faceremus; hoc vobiscum pacti sumus”.  <milestone unit="par" n="6"/>  Agnovit iniustitia iustitiam: concessit tribunus, quomodo erant, simpliciter inducerentur.  <milestone unit="par" n="7"/>  Perpetua psallebat caput iam Aegyptii calcans; Revocatus et Saturninus et Saturus populo spectanti comminabantur.  <milestone unit="par" n="8"/>  Dehinc ut sub conspectu Hilariani pervenerunt, gestu et nutu coeperunt Hilariano dicere: “Tu nos”, inquiunt, “te autem Deus”.  <milestone unit="par" n="9"/>  Ad hoc populus exasperatus flagellis eos vexari per ordinem venatorum postulavit; et utique gratulati sunt quod aliquid et de dominicis passionibus essent consecuti. </p></div>
    <div type="cap" n="19"><p><milestone unit="par" n="1"/> Sed qui dixerat: “<hi rend="italic">Petite et accipietis</hi>”, petentibus dederat eum exitum quem quis desideraverat.  <milestone unit="par" n="2"/>  Nam, si quando inter se de martyrii sui voto sermocinabantur, Saturninus quidem omnibus bestiis velle se obici profitebatur, ut scilicet gloriosiorem gestaret coronam.  <milestone unit="par" n="3"/>  Itaque in commissione spectaculi ipse et Revocatus leopardum experti etiam super pulpitum ab urso vexati sunt.  <milestone unit="par" n="4"/>  Saturus autem nihil magis quam ursum abominabatur; sed uno morsu leopardi confici se iam praesumebat.  <milestone unit="par" n="5"/>  Itaque cum apro subministraretur, venator potius qui illum apro subligaverat, subfossus ab eadem bestia post dies muneris obiit; Saturus solummodo tractus est.  <milestone unit="par" n="6"/>  Et cum ad ursum substrictus esset in ponte, ursus de cavea prodire noluit. Itaque secundo Saturus inlaesus revocatur. </p></div>
    <div type="cap" n="20"><p><milestone unit="par" n="1"/> Puellis autem ferocissimam vaccam, ideoque praeter consuetudinem conparatam, diabolus praeparavit, sexui earum etiam de bestia aemulatus.  <milestone unit="par" n="2"/>  Itaque dispoliatae et reticulis indutae producebantur. Horruit populus alteram respiciens puellam delicatam, alteram a partu recentem stillantibus mammis.  <milestone unit="par" n="3"/>  Ita revocatae et discinctis indutae. Prior Perpetua iactata est et concidit in lumbos.  <milestone unit="par" n="4"/>  Et ubi sedit, tunicam a latere discissam ad velamentum femoris reduxit, pudoris potius memor quam doloris.  <milestone unit="par" n="5"/>  Dehinc, acu requisita, et dispersos capillos infibulavit; non enim decebat martyram sparsis capillis pati, ne in sua gloria plangere videretur.  <milestone unit="par" n="6"/>  Ita surrexit, et elisam Felicitatem cum vidisset, accessit et manum ei tradidit et suscitavit illam.  <milestone unit="par" n="7"/>  Et ambae pariter steterunt. Et populi duritia devicta, revocatae sunt in portam Sanavivariam.  <milestone unit="par" n="8"/>  Illic Perpetua a quodam tunc catechumeno, Rustico nomine, qui ei adhaerebat, suscepta et quasi a somno expergita (adeo in spiritu et in extasi fuerat) circumspicere coepit, et stupentibus omnibus ait: “Quando”, inquit, “producimur ad vaccam illam nescioquam?”.  <milestone unit="par" n="9"/>  Et cum audisset quod iam evenerat, non prius credidit nisi quasdam notas vexationis in corpore et habitu suo recognovisset.  <milestone unit="par" n="10"/>  Exinde accersitum fratrem suum, et illum catechumenum, adlocuta est dicens: “<hi rend="italic">In fide state</hi> et invicem omnes diligite, et passionibus nostris ne scandalizemini”. </p></div>
    <div type="cap" n="21"><p><milestone unit="par" n="1"/> Item Saturus in alia porta Pudentem militem exhortabatur dicens: “Ad summam”, inquit, “certe, sicut praesumpsi et praedixi, nullam usque adhuc bestiam sensi. Et nunc de toto corde credas: ecce prodeo illo, et ab uno morsu leopardi consummor”.  <milestone unit="par" n="2"/>  Et statim in fine spectaculi leopardo obiectus de uno morsu tanto perfusus est sanguine, ut populus revertenti illi secundi baptismatis testimonium reclamaverit: “Salvum lotum, salvum lotum”.  <milestone unit="par" n="3"/>  Plane utique salvus erat qui hoc modo laverat.  <milestone unit="par" n="4"/>  Tunc Pudenti militi inquit: “Vale”, inquit, “et memento fidei et mei; et haec te non conturbent, sed confirment”.  <milestone unit="par" n="5"/>  Simulque ansulam de digito eius petiit, et vulneri suo mersam reddidit ei hereditatem, pignus relinquens illi et memoriam sanguinis.  <milestone unit="par" n="6"/>  Exinde iam exanimis prosternitur cum ceteris ad iugulationem solito loco.  <milestone unit="par" n="7"/>  Et cum populus illos in medio postularet, ut gladio penetranti in eorum corpore oculos suos comites homicidii adiungerent, ultro surrexerunt et se quo volebat populus transtulerunt, ante iam osculati invicem, ut martyrium per sollemnia pacis consummarent.  <milestone unit="par" n="8"/>  Ceteri quidem inmobiles et cum silentio ferrum receperunt: multo magis Saturus, qui et prior ascenderat, prior reddidit spiritum; nam et Perpetuam sustinebat.  <milestone unit="par" n="9"/>  Perpetua autem, ut aliquid doloris gustaret, inter ossa conpuncta exululauit, et errantem dexteram tirunculi gladiatoris ipsa in iugulum suum transtulit.  <milestone unit="par" n="10"/>  Fortasse tanta femina aliter non potuisset occidi, quae ab inmundo spiritu timebatur, nisi ipsa voluisset.
     <milestone unit="par" n="11"/>  O fortissimi ac beatissimi martyres! O vere vocati et electi in gloriam Domini nostri Iesu Christi! Quam qui magnificat et honorificat et adorat, utique et haec non minora veteribus exempla in aedificationem Ecclesiae legere debet, ut novae quoque virtutes unum et eundem semper Spiritum Sanctum usque adhuc operari testificentur, <supplied>et</supplied> omnipotentem Deum Patrem et Filium eius Iesum Christum Dominum nostrum, cui est claritas et inmensa potestas in saecula saeculorum. Amen. </p></div>
   </div>
   
   
  </body>
 </text>

</TEI>
