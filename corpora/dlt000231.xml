<?xml version="1.0" encoding="UTF-8"?>
<?oxygen RNGSchema="file:teilite.rnc" type="compact"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Medicinae ex holeribus et pomis</title>
        <author>Gargilius Martialis</author>
        <respStmt>
          <resp>Correzione linguistica</resp>
          <name>David Paniagua</name>
        </respStmt>
        <respStmt>
          <resp>Codifica XML</resp>
          <name>David Paniagua</name>
        </respStmt>
      </titleStmt>
      <publicationStmt>
        <publisher>DigilibLT</publisher>
        <pubPlace>Vercelli</pubPlace>
        <date>2011</date>
        <availability>
          <p><ref target="http://creativecommons.org/licenses/by-nc-sa/3.0/it/"/></p>
        </availability>
        <idno>dlt000231</idno>
      </publicationStmt>
      <sourceDesc>
        <p>Gargilius Martialis, <hi rend="italic">Les remèdes tirés des légumes et des fruits</hi>, texte établi, traduit et commenté par B. Maire, Collection des Universités de France, Paris, Les Belles Lettres, 2002</p>
      </sourceDesc>
    </fileDesc>
    <encodingDesc>
      <projectDesc>
        <p>digilibLT. Biblioteca digitale di testi latini tardoantichi.</p>
        <p>Progetto diretto da Raffaella Tabacco (responsabile della ricerca) e Maurizio Lana</p>
      </projectDesc>
      <editorialDecl>
                
        <p><hi rend="bold">Note di trascrizione e codifica del progetto digilibLT </hi></p>
        <p>Abbiamo riportato solo il testo stabilito dall'edizione di riferimento non seguendone
          l'impaginazione. Sono stati invece esclusi dalla digitalizzazione apparati, introduzioni, note
          e commenti e ogni altro contenuto redatto da editori moderni. </p>
        <p> I testi sono stati sottoposti a doppia rilettura integrale per garantire la massima
          correttezza di trascrizione</p>
        <p>Abbiamo normalizzato le U maiuscole in V seguendo invece l'edizione di riferimento per la
          distinzione u/v minuscole.</p>
        <p> Non è stato normalizzato l'uso delle virgolette e dei trattini.</p>
        <p> Non è stata normalizzata la formattazione nell'intero <hi rend="italic">corpus</hi>:
          grassetto, corsivo, spaziatura espansa.</p>
        <p>Sono stati normalizzati e marcati nel modo seguente i diacritici.<lb/> espunzioni:
          <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
          <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
          si visualizzano †testo† e †testo<lb/> lacuna materiale: <![CDATA[<gap/>]]> si visualizza
          [...]<lb/> lacuna integrata dagli editori:
          <![CDATA[<supplied><gap/></supplied> si visualizza <...>]]>
        </p>
        <p>Sono stati marcati i termini in lingua greca
          <![CDATA[<foreign xml:lang="grc">αγβ</foreign>]]>
        </p>
        <p>Ulteriori informazioni sulle norme di trascrizione e codifica su <ref
          target="http://digiliblt.lett.unipmn.it/upload/docs/note_di_trascrizione_e_di_codifica.pdf"
          >Note di trascrizione e codifica di testi latini tardoantichi
          [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
      </editorialDecl>
          </encodingDesc>
    <profileDesc>
      <langUsage>
        <language ident="la">Latino</language>
      </langUsage>
    </profileDesc>
  </teiHeader>
  <text>
    <body>
      <div type="cap" n="1">
        <head>I De raphano</head>
        <p>
          <milestone unit="par" n="1" /> Raphano calidam inesse uirtutem omnium medicorum opinione compertum est; 
          <milestone unit="par" n="2" /> sed et nobis intellegere licet de usu ipsius. 
          <milestone unit="par" n="3" /> Cur enim mixta cum cibis ceteris sola de stomacho ructus eiciat, nisi quia prima concoquitur?
          <milestone unit="par" n="4" /> Capillos alopeciae iniuria raptos cum melle trita restituit.
          <milestone unit="par" n="5" /> Eiusdem sucus etiam grauitatem aurium instillatus emendat. 
          <milestone unit="par" n="6" /> Contra uenena unicum remedium est, si a ieiuno sumatur. 
          <milestone unit="par" n="7" /> Contra pthiriasim sucus eius adhibetur, qui solus potest tenuitate subtili ad imi corporis liniamenta penetrare. 
          <milestone unit="par" n="8" /> Aegyptii enim reges, quibus erat studium scrutari corpora mortuorum et ualitudinum causas occultas oculata fide recognoscere, in ipso corde nasci eiusmodi uitium prodiderunt. 
          <milestone unit="par" n="9" /> Semine raphani cum melle trito et sumpto suspirium mitigatur et tussis arcetur.
          <milestone unit="par" n="10" /> Sola cum salibus sumpta uentris animalia extinguit, uenerem stimulat, urinam citat, puerperis copiam lactis adquirit.
        </p>
      </div>
      <div type="cap" n="2">
        <head>II De apio</head>
        <p>
          <milestone unit="par" n="1" /> Apii quoque calida uis tradita est quam de indicio licet colligas. 
          <milestone unit="par" n="2" /> Nulla enim alia res fortius uel urinae difficultates resoluit uel feminarum menstruis imperat. 
          <milestone unit="par" n="3" /> Vnde mirari necesse est quod a quibusdam imperitis indifferenter adiuncta aquae calidae febricitantibus detur, quando res calida calorato malo addita magis accendat ardorem, nisi uel strictura stomachi uel praeclusa praecordia relaxanda sunt, ut priore in loco causa ponatur unde etiam ipsa febris exoritur. 
          <milestone unit="par" n="4" /> Absque his similibus causis, dati in contrarium incendunt. 
          <milestone unit="par" n="5" /> Aqua pota in qua uel ipsi uel radices eorum incoctae sunt efficaciter pugnat contra insidias uenenorum. 
          <milestone unit="par" n="6" /> Theriacis et antidotis post amoma, post cinnama, iam non ut uile miscetur.
          <milestone unit="par" n="7" /> Est anodynos ex apii semine, quae stomachum inundatione capitis laborantem mire tuetur, ut Heras Cappadox in tomo suo retulit. 
          <milestone unit="par" n="8" /> Ea recipit apii seminis uncias VI, anesi uncias VI, hyoscyami uncias VI, apiorum cymae uncias III. 
          <milestone unit="par" n="9" /> Omnia trita et creta et cum aqua subacta in breues pilulas deformantur ex quibus una uel duae, si febris non fuerit, dulci uino resolutae potantur. 
          <milestone unit="par" n="10" /> Si enim febris fuerit, aqua resolutae dormitum euntibus propinantur. 
          <milestone unit="par" n="11" /> Quantum haec potio ualeat, utinam nulla calamitas coegisset ut experimento meo nossem.
        </p>
      </div>
      <div type="cap" n="3">
        <head>III De ruta</head>
        <p>
          <milestone unit="par" n="1" /> Rutam ualde hominibus salutarem testantur tot antidota medicorum qui de eius nomine gloriantur.
          <milestone unit="par" n="2" /> E quibus unum non inutile exponam repertum in Aegyptia Iouis ciuitate, Diospoli, atque inde adhuc Diospoliticum dictum diapeganon. 
          <milestone unit="par" n="3" /> Stomachum excitat; digestionem accommodat; aluum mollit; bilem extenuat; uitia pectoris, lateris, iecoris ac renum mitigat.
          <milestone unit="par" n="4" />  Conficitur autem sic: rutae uiridis unciae VI, cymini unciae VI, piperis unciae VI, nitri unciae III. 
          <milestone unit="par" n="5" /> Cyminum aceto prius maceratur, deinde torretur et uniuersa tunsa et creta melle optimo mixta subiguntur. 
          <milestone unit="par" n="6" /> Rutam uenenis resistere mustelae docent, quae cum serpentibus dimicaturae cibo eius armantur. 
          <milestone unit="par" n="7" /> Docuit et rex Ponticus Mithridates qui, cum fratris sui timeret insidias, rutae folia uiginti cum duabus nucibus iuglandibus et totidem caricis admixto salis grano cotidie ieiunus accepit. 
          <milestone unit="par" n="8" /> Nec minorem nobis opem et contra uitia corporis praestat.
          <milestone unit="par" n="9" /> Aceto enim et oleo roseo mixta mirifice dolorem capitis auertit.
          <milestone unit="par" n="10" /> Inflationes coli, item matricis omniumque interaneorum statim mitigat cum butyro et oleo decocta et iniecta. 
          <milestone unit="par" n="11" /> Ad lumbricos necandos utile est oleum bibisse cui ruta incocta est.
          <milestone unit="par" n="12" /> Ignes sacros cum aceto et oleo rosacio et cerussa temperata ilico extinguit.      
          <milestone unit="par" n="13" /> Datur et sucus eius ante accessionem bibendus contra febres cum frigore uenientes. 
          <milestone unit="par" n="14" /> Idem instillatus auriculis efficit ut contingat audire.
          <milestone unit="par" n="15" /> Stultissime quidam rutae uitia dixerunt quod uenerem inhibeat, genitale semen extinguat, infantes in utero necet. 
          <milestone unit="par" n="16" /> Facit enim haec non ipsa sed qui uirtutis eius obliti nec modum nec tempus aspiciunt, et ideo temperare prudentis est ut de auxilio non fiat uenenum.
        </p>
      </div>
      <div type="cap" n="4">
        <head>IIII De coriandro</head>
        <p>
          <milestone unit="par" n="1" /> Non dubitanter coriandro refrigeratrix potestas datur, non tamen simplex, ut prudentissime Galeno uidetur, sed cui quaedam portio austeritatis inmixta sit, inde quod quaedam ex eo uitia curantur quae numquam omnino sanaret, si sola uirtute frigida niteretur. 
          <milestone unit="par" n="2" /> Cum melle et uua passa tritum et impositum omnes tumores collectionesque compescit.
          <milestone unit="par" n="3" /> Praecipue tamen isto genere medicaminis doloribus testium subuenitur. 
          <milestone unit="par" n="4" /> Suco mali granati et oleo in potione permixtum, animalia interaneis innata persequitur. 
          <milestone unit="par" n="5" /> Semen ex aqua potum solutionem uentris astringit. 
          <milestone unit="par" n="6" /> Scriptum a multis legitur tria coriandri grana tertianas excludere, ante accessionem si fuerint deuorata. 
          <milestone unit="par" n="7" /> Isdem repellendis efficax est ipsum coriandrum ante solis ortum ignoranti ceruicali uiride subiectum. 
          <milestone unit="par" n="8" /> Mirum est quod Xenocrates tradit: 
          <milestone unit="par" n="9" /> si unum seminis granum femina biberit, uno die ei menstrua contineri; duobus, si duo et totidem iam diebus quot grana sumpserit.
        </p>
      </div>
      <div type="cap" n="5">
        <head>V De malua</head>
        <p>
          <milestone unit="par" n="1" /> Maluam molliendi dissoluendique naturam esse sortitam Graeco uocabulo licet credas. 
          <milestone unit="par" n="2" /> Nam <foreign xml:lang="grc">ἀπὸ τοῦ μαλάσσειν</foreign> malaches nomen accepit. 
          <milestone unit="par" n="3" /> Interaneis itemque uesicae prosunt in cibo sumptae.
          <milestone unit="par" n="4" /> Item asseuerant uulnera recentia foliis maluarum itemque salicis simul tritis ad sanitatem usque perduci, melius etiam quouis emplastro nominato. 
          <milestone unit="par" n="5" /> Item addiderunt malua cum axungia uetere pulcherrime quassaturas foueri. 
          <milestone unit="par" n="6" /> Radix unius caulis admota denti pellit dolorem.
          <milestone unit="par" n="7" /> Eadem femori alligata stimulat uenerem.
          <milestone unit="par" n="8" /> Eadem nigrae lanae obuoluta et illigata mammarum uitia compescit. 
          <milestone unit="par" n="9" /> Olympias Thebana abortiuas putat esse maluas cum adipe anseris genitali parti subiectas. 
          <milestone unit="par" n="10" /> Sextius Niger et Dioscorides stomacho inutiles arbitrantur.
          <milestone unit="par" n="11" /> Dioscorides et Galenus criminantur in maluis quod corpus minime alant sed citato lapsu per meatum uentris erumpant.
          <milestone unit="par" n="12" /> Est et agrestis malua fortioris effectus quam Galenus althaean esse contendit; emplastris mollibus accommodata, quae tamen possit et plagis recentibus subuenire et ulcerum tabes admota siccare. 
          <milestone unit="par" n="13" /> Haec cum in praesentia non erit, in eius usum satiua succedit.
        </p>
      </div>
      <div type="cap" n="6">
        <head>VI De cucurbita</head>
        <p>
          <milestone unit="par" n="1" /> Veteres medici de cucurbita ita senserunt ut eam aquam dicerent coagulatam. 
          <milestone unit="par" n="2" /> Galenus humidae putat uirtutis et frigidae. 
          <milestone unit="par" n="3" /> Idque ex eo probat quod in cibo sumpta stomachum relaxat, bibendi desideria non excitat. 
          <milestone unit="par" n="4" /> Cetera etiam in cucurbita talia ut aperte frigidae potestatis exempla demonstret. 
          <milestone unit="par" n="5" /> Crudae et tritae leniunt omnem tumorem; in cibo sumptae molliunt uentrem.
          <milestone unit="par" n="6" /> Sucus earum, ut Galenus ait, ad compescendum uelociter auriculae dolorem tepefactus infunditur. 
          <milestone unit="par" n="7" /> Idem sucus et dolores dentium mitigat, si diutius in ore teneatur. 
          <milestone unit="par" n="8" /> Sed et rosacio mixtus et unctioni corporis admotus febrium restinguit ardores.
          <milestone unit="par" n="9" /> Cinis aridae corticis efficaciter potest combusta sanare. 
          <milestone unit="par" n="10" /> Eundem cinerem didicimus ab expertis uulnera in ueretro iam in putredinem uersa purgare et ad cicatricem usque perducere.
          <milestone unit="par" n="11" /> Dioscorides ramenta corticis uiridis in cucurbita laudat, eorum effectus sic tradit: 
          <milestone unit="par" n="12" /> siriasim, infantium capiti imposita, depellunt; cum polenta podagrae aestuanti et ignibus sacris cum pane subueniunt. 
          <milestone unit="par" n="13" /> Semini sicco illa uis traditur ut in puluerem tunsum et inspersum impleat uulnera quae cauata sunt. 
          <milestone unit="par" n="14" /> Quidam illud ex uino bibendum dederunt ut solutiones alui fluentis inhiberet.
          <milestone unit="par" n="15" /> Viticulae quoque cucurbitae iam senescentes, cum passo atque aceto dysentericis datae, miro modo saucia intestina componunt.
        </p>
      </div>
      <div type="cap" n="7">
        <head>VII De atriplice</head>
        <p>
          <milestone unit="par" n="1" />Atriplex humidae atque frigidae substantiae holus est; amplius tamen ex humido possidet. 
          <milestone unit="par" n="2" />Et est illi, sicut maluae, facilis sucus ad lapsum.
          <milestone unit="par" n="3" />Inde in cibo sumptus indubitate uentrem resoluit.
          <milestone unit="par" n="4" />Crudus siue coctus impositus duritias omnes ac furunculos sanat. 
          <milestone unit="par" n="5" />Pernionibus qui adhuc aestuant, antequam in uulnus erumpant, utiliter imponitur.
          <milestone unit="par" n="6" />Scabros ungues sine iniuria ulceris detrahit. 
          <milestone unit="par" n="7" />Ignes sacros sedat. 
          <milestone unit="par" n="8" />Podagrae feruorem cum nitro et aceto cum melle restinguit. 
          <milestone unit="par" n="9" />Galenus ad aurugines expellendas uino tritum et in potionem perductum efficacius putat semen eius.
        </p>
      </div>
      <div type="cap" n="8">
        <head>VIII De lapatio</head>
        <p>
          <milestone unit="par" n="1" />Lapatium calidae et austerae uirtutis est et ideo in cibo sumptum uentrem reprimit, stomachum confirmat, ructus excitat, confundit urinam. 
          <milestone unit="par" n="2" />Cum fimo gallinaceo tunsum paniculas rumpit. 
          <milestone unit="par" n="3" />Semen ex aqua uel uino potum dysentericis subuenit. 
          <milestone unit="par" n="4" />Scorpionum uenenis uehementer resistit nec feriri creditur posse, qui ante praesumpserit eiusmodi potionem.
          <milestone unit="par" n="5" />Radices ex aceto coctae et impositae duritiam lienis infringunt, scabros ungues leuigant, uulnera in mento nascentia extingunt; in uino coctae et impositae strumas et parotidas sanant; gargarizatae dolorem dentium et uuae tumorem mitigant; potae auruginem expugnant. 
          <milestone unit="par" n="6" />Quidam putant ipsam radicem, si collo suspendatur, scrofas fugare.
        </p>
      </div>
      <div type="cap" n="9">
        <head>VIIII De blito</head>
        <p>
          <milestone unit="par" n="1" />Quibusdam bliti natura iners et sine acrimonia uisa est. 
          <milestone unit="par" n="2" />Ventrem usque ad choleram plerumque conturbat.
          <milestone unit="par" n="3" />Hippocrates praecepit ad sistenda nimia menstrua feminarum in cibo dandum. 
          <milestone unit="par" n="4" />Claui pedum imposito eo limari et comprimi creduntur. 
          <milestone unit="par" n="5" />Sucus ex uino datus utiliter aduersum scorpionum uenena resistit. 
          <milestone unit="par" n="6" />Quidam putant etiam ipsum tritum et impositum plagis mederi.
        </p>
      </div>
      <div type="cap" n="10">
        <head>X De beta</head>
        <p>
          <milestone unit="par" n="1" /> <gap/> iecore laborantibus et spleneticis cum sinapi utilissime esui datur. 
          <milestone unit="par" n="2" />Ignes sacros et quae adusta sunt cum alumine inlita restinguit.
          <milestone unit="par" n="3" />Vlceribus in capite manantibus item alopeciis cruda trita optime inlinitur.
          <milestone unit="par" n="4" />Aqua in qua decocta est furfures capitis elimat; pernionibus in fomento adhibita prodest; iniecta cum melle onera uentris exponit.
        </p>
      </div>
      <div type="cap" n="11">
        <head>XI De lactuca</head>
        <p>
          <milestone unit="par" n="1" /> <gap/> est autem illis natura frigida, non tamen noxii frigoris, ceterum nec usui esse potuissent; 
          <milestone unit="par" n="2" />uerum medium temperatumque sortitae rigorem praestant, aestatis ardores releuant, fastidio languidos ad cibum prouocant, sanguinem adquirunt. 
          <milestone unit="par" n="3" />Lacte plurimo nutrientes feminas implent. 
          <milestone unit="par" n="4" />Aluum restringunt, copiosius ingestae resoluunt. 
          <milestone unit="par" n="5" />Optime illas stomachicis dari non lotas Dioscorides affirmat.
          <milestone unit="par" n="6" />Tritae cum sale combusta sanant, si ante pustellas inlinantur.
          <milestone unit="par" n="7" />Ignem quoque sacrum eadem ratione compescunt. 
          <milestone unit="par" n="8" />Coctae in patina aliorumque holerum more condita cholera laborantibus utilissime offeruntur.
          <milestone unit="par" n="9" /> Quidam eas ad eandem causam cum lacte coxerunt.
        </p>
      </div>
      <div type="cap" n="12">
        <head>XII De intibo</head>
        <p>
          <milestone unit="par" n="1" />Satiuis intibis styptica, ut medici aiunt, et austera natura est. 
          <milestone unit="par" n="2" />Ideo et stomacho accommodata sunt et uentrem restringunt cocta maxime et cum aceto data. 
          <milestone unit="par" n="3" />Et thoracis ardores et oculorum epiforas et podagras cum polenta optime leniunt. 
          <milestone unit="par" n="4" />Cardiacis super sinistram papillam ex aceto imposita prodesse certissimum est.
          <milestone unit="par" n="5" />Radix trita scorpionum plagis medetur, ignes sacros adhibita cum polenta fugat. 
          <milestone unit="par" n="6" />Sucus cum aceto ac rosacio mixtus capitis dolores releuat;
          <milestone unit="par" n="7" />iocineris et uesicae uitia cum uino haustus emendat.  
          <milestone unit="par" n="8" />Sanguinem reicientibus itemque geniturae abundantia laborantibus alterno die potandus offertur.
          <milestone unit="par" n="9" />Omnibus partibus, quae refrigeratione sanandae sunt, cum aceto et cerussa efficaciter sucus inlinitur.
           </p>
      </div>
      <div type="cap" n="13">
        <head>XIII De nasturcio</head>
        <p>
          <milestone unit="par" n="1" />Natura nasturcio caustica est et tamen usum uenerium uidetur inhibere eadem fortasse ratione qua etiam ruta nimia ui caloris semen genitale consumit. 
          <milestone unit="par" n="2" />Fermento mixtum et appositum furunculos itemque carbunculos prouocata suppuratione disrumpit. 
          <milestone unit="par" n="3" />Sucus inlitus capillis fluentibus prodest. 
          <milestone unit="par" n="4" />Idem infusus auribus dolores dentium mitigat. 
          <milestone unit="par" n="5" />Seminis maior effectus adeo ut etiam partus necet. 
          <milestone unit="par" n="6" />Cum uino haustum animalia uentris extinguit.
          <milestone unit="par" n="7" />Venenis serpentium occurrit et fugare eas creditur carbonibus suffumigatum.
          <milestone unit="par" n="8" />Lienem reprimit in potione cum aceto datum uel cum fico deuoratum. 
          <milestone unit="par" n="9" />Sciaticis utilissimum est cum aceto et polenta impositum. 
          <milestone unit="par" n="10" />Lichenas cum melle inlitum purgat. 
          <milestone unit="par" n="11" />Vlcera capitis itemque porriginem cum anserino adipe tergit. 
          <milestone unit="par" n="12" />Aluum purgat ex aquae cyatis quatuor unius denarii pondere propinatum. 
          <milestone unit="par" n="13" />Sorbitionibus mixtum pituitam pectoris soluit. 
          <milestone unit="par" n="14" />Cum lacte caprino coctum dolores pectoris mitigat. 
          <milestone unit="par" n="15" />A ieiunis ex melle sumptum tussientibus salutare est.
        </p>
      </div>
      <div type="cap" n="14">
        <head>XIIII De eruca</head>
        <p>
          <milestone unit="par" n="1" />Calidae quidem non tamen nimium austerae ignitaeque uirtutis est eruca. 
          <milestone unit="par" n="2" />Inde uenerem maxime stimulat in cibo sumpta et digestiones adiuuat et urinam mouet.
          <milestone unit="par" n="3" />Lactucae quoque optime in cibo iungitur ut rigori par feruor admixtus temperamentum salubre componat. 
          <milestone unit="par" n="4" />Ex uino pota duritiam sensus contra uerbera creditur posse praestare.
          <milestone unit="par" n="5" />Infantibus tussientibus in cibo utilis <supplied>est</supplied>.  
          <milestone unit="par" n="6" />Maculas cuti tollit ex facie cum melle inlita, lentigines extrahit.
          <milestone unit="par" n="7" />Radix in aqua decocta extrahit ossa quae fracta sunt. 
          <milestone unit="par" n="8" />Semen ex uino potum scorpionum uenena itemque aranei muris excludit.
          <milestone unit="par" n="9" />Nigras cicatrices cum felle bubulo ad candorem reducit. 
          <milestone unit="par" n="10" />Condituras coquorum tam ipsa quam semen adeo suauissimas reddit ut inde a Graecis euzomon nominata sit.
        </p>
      </div>
      <div type="cap" n="15">
        <head>XV De pepone</head>
        <p>
          <milestone unit="par" n="1" />Melonis usus est quidem gratior, uerum difficile concoquitur propter naturalem rigorem. 
          <milestone unit="par" n="2" />Et ideo nonnulli cum aceto sumunt, puleium ei et cepas admiscent, quo nocitura uis frigoris temperetur. 
          <milestone unit="par" n="3" />Pepo in cibo leuior. 
          <milestone unit="par" n="4" />Nam detracta cute ac semine abiecto esui datus stomachi compescit ardores, aluum leniter mollit. 
          <milestone unit="par" n="5" />Coctus ex aqua cum oleo, aceto, melle, iocundissime sumitur.
          <milestone unit="par" n="6" />Caro eius imposita fronti glareantes oculorum epiforas miro modo mitigat. 
          <milestone unit="par" n="7" />Vlcera in modum faui concreta, quae ceria Graeci uocant, trita radice pelluntur.
          <milestone unit="par" n="8" />Assignatum cortici eius ut maculas ex facie sine signi uestigio detrahat. 
          <milestone unit="par" n="9" />Semen in puluerem uersum lomentoque permixtum nitidiorem feminis cutem praestat.
        </p>
      </div>
      <div type="cap" n="16">
        <head>XVI De cucumere</head>
        <p>
          <milestone unit="par" n="1" />Cucumis et ipse naturae frigidae reperitur, uentrem resoluit, stomacho accommodatus est, quibus anima linquitur odore succurrit. 
          <milestone unit="par" n="2" />Folia eius ex uino trita uulneribus medentur quae caninus morsus impresserit. 
          <milestone unit="par" n="3" />Semen ex dulci uino datum uesicae laboranti facilem praestat urinam. 
          <milestone unit="par" n="4" />Dysentericis ex lacte muliebri acetabuli mensura datum prodest, tritum pari pondere cum cymino etiam purulenta <supplied>excreantibus</supplied>, uitia iocineris expurgat.
        </p>
      </div>
      <div type="cap" n="17">
        <head>XVII De carduo</head>
        <p>
          <milestone unit="par" n="1" />Carduo natura mordax et subaustera est. 
          <milestone unit="par" n="2" />Ideo sucus eius alopecias ex capite depellit; 
          <milestone unit="par" n="3" />stomachum iacentem, si non auidius sumatur, erigit et recomponit.  
          <milestone unit="par" n="4" />Radix ex aqua decocta cupiditatem bibendi potatoribus subministrat.
          <milestone unit="par" n="5" /> Matrici utilissimus cibus est. 
          <milestone unit="par" n="6" />Ne mirare quod sic a feminis carduus appetatur. 
          <milestone unit="par" n="7" />Est et alia causa qua patrocinari feminis possit. 
          <milestone unit="par" n="8" />Nam Glaucias scribit cibum cardui adiuuare ut masculos procreent. 
          <milestone unit="par" n="9" />Mastice carduorum odorem oris commendabilem reddit. 
          <milestone unit="par" n="10" />Non praeteribo quod de seruandis carduis legisse me memini: 
          <milestone unit="par" n="11" />aceto melle diluto condiuntur, addita radice lasaris et cymino. 
          <milestone unit="par" n="12" />Eiusmodi arte prouisum est ne quis omnino sine carduis dies esset.
        </p>
      </div>
      <div type="cap" n="18">
        <head>XVIII De allio</head>
        <p>
          <milestone unit="par" n="1" />Magna uis allio, et ideo ex eo est maxima utilitas.
          <milestone unit="par" n="2" />Omnibus quippe perniciosis hominum malis uehementer resistit. 
          <milestone unit="par" n="3" />Serpentes et scorpiones, itemque alias latentes bestias odore solo fugat;
          <milestone unit="par" n="4" />ictibus eorum aeque medetur siue uulneri inlitum siue in potione uel in cibo sumptum.
          <milestone unit="par" n="5" />Morsui canino cum melle succurrit. 
          <milestone unit="par" n="6" />Tineas et alia uentris animalia in mulso aceto coctum perimit et expellit. 
          <milestone unit="par" n="7" />Siccum cum restibus suis oleoque permixtum, omnes ictus uenenatos efficaciter sanat. 
          <milestone unit="par" n="8" />Eodem modo et attritas corporis partes et ulcera in capite manantia quaeque in uesicam tumescunt lenit impositum.
          <milestone unit="par" n="9" />Peregrinantibus esui datum minime patitur eos aquarum et locorum mutatione turbari.
          <milestone unit="par" n="10" />Suffito eo feminarum secundas euocari Hippocrates auctor est. 
          <milestone unit="par" n="11" />Suspiriosis quidam per se crudum, aliqui et cum lacte tritum dederunt. 
          <milestone unit="par" n="12" />Diocles hydropicis cum centaureo miscuit.
          <milestone unit="par" n="13" />Idem freneticis elixum dedit. 
          <milestone unit="par" n="14" /> Praxagoras allio ita usus est contra morbum regium in potione uini. 
          <milestone unit="par" n="15" />Viride cum coriandro et fico datum, aluum mollire perhibetur. 
          <milestone unit="par" n="16" />Tussim et suppurationes pectoris mitigat in faba coctum. 
          <milestone unit="par" n="17" />Elixum inlitumque temporibus dolori capitis opitulatur.
          <milestone unit="par" n="18" />Aurium doloribus sucus cum adipe anserino tepefactus infunditur.
          <milestone unit="par" n="19" />Raucitatem uocis emendat in pisa aut in faba sumptum; et, quod ad uocem attinet, coctum crudo, elixum sicco, utilius existimatur. 
          <milestone unit="par" n="20" />Tenesmo ex pulte coctum medetur. 
          <milestone unit="par" n="21" />Tumores suspectos ex adipe dissoluit.
        </p>
      </div>
      <div type="cap" n="19">
        <head>XVIIII De papauere</head>
        <p>
          <milestone unit="par" n="1" />Capita eius et folia decocta meconion faciunt, medicamentum contra ea corporis uitia quae medio rigore sunt sananda.  
          <milestone unit="par" n="2" />Sucus cum rosacio mixtus dolorem aurium mitigat.
          <milestone unit="par" n="3" />Folia decocta et cum rosacio trita morbis articularibus optime inlinuntur.
          <milestone unit="par" n="4" />Aqua foueri, in qua papauerum capita decocta sunt, uigilia morbo laborantibus, itemque ex epifora lippientibus prodest. 
          <milestone unit="par" n="5" />Semen tritum cum aceto et melle non modicam tumentibus opem praestat. 
          <milestone unit="par" n="6" />Cortex cauliculorum contusus et redactus in puluerem mellique permixtus sordidis uulneribus utiliter imponitur. 
          <milestone unit="par" n="7" />Est et siluestre modici capitis et non ita fruticis elati, quod miro usu faucibus in tumore positis asperatas arterias sanat. 
          <milestone unit="par" n="8" />Fit ex eo medicamentum quod medici auctore Chrysippo diacodion uocant.
        </p>
      </div>
      <div type="cap" n="20">
        <head>XX De satureia</head>
        <p>
          <milestone unit="par" n="1" />Satureiae calida uis et prope ignita est. 
          <milestone unit="par" n="2" />Vnde illi et nomen inditum credunt quod pronos faciat in uenerem.
          <milestone unit="par" n="3" />Ideo et grauidae prohibentur eam in cibo sumere. 
          <milestone unit="par" n="4" />Nam trita et uentri superposita partus etiam mortuos pellit. 
          <milestone unit="par" n="5" />Vrinam mouet ex uino pota.
          <milestone unit="par" n="6" />Lethargicos letaliter dormientes excitat capiti eorum cum aceto frequenter infusa.
          <milestone unit="par" n="7" />Stomachum nausiantem uel in ouo sumpta uel pota confirmat.
          <milestone unit="par" n="8" />Contra animalia, quae aculeatis ictibus saeuiunt, non inutiliter adhibetur.
        </p>
      </div>
      <div type="cap" n="21">
        <head>XXI De porro</head>
        <p>
          <milestone unit="par" n="1" />Porro capitato ad multa corporis uitia Hippocrates usus est. 
          <milestone unit="par" n="2" />Sucum eius sanguinem reicientibus etiam solum bibendum dedit, quamuis ceteri cum galla uel turis farina dandum censuissent.
          <milestone unit="par" n="3" />Vuluas contractas eodem suco resoluit.
          <milestone unit="par" n="4" />Ipsum etiam in cibo sumptum fecunditati plurimum adquirere existimauit. 
          <milestone unit="par" n="5" />Purgat ulcera ex melle contritus. 
          <milestone unit="par" n="6" />In sorbitione ptisanae datus distillationes itemque tussim, thoracis, arteriae pulmonisque uitia compescit; 
          <milestone unit="par" n="7" />uocem purgat, uenerem stimulat, somnos adducit. 
          <milestone unit="par" n="8" />Capita bis aqua mutata cocta molliunt aluum. 
          <milestone unit="par" n="9" />Eadem aqua cum uino pota restringit. 
          <milestone unit="par" n="10" />Sectiuus <del>eius</del> profluuium sanguinis sistit, et maxime in naribus, si cum manna turis aut galla contritus atque inlitus inhaerescat. 
          <milestone unit="par" n="11" />Ex abortu plus iusto sanguinem profluentem detinere potus solet. 
          <milestone unit="par" n="12" />Dioscorides ad eandem causam profluuii septem seminis scripulos cum myrti bacis pari pondere in potione dandos putat.
          <milestone unit="par" n="13" />Contra ictus uenenatos uel cum mero uel cum aqua mulsa sucus datus prodest.
          <milestone unit="par" n="14" />Sed et folia contrita cum melle uulneribus apposita non minus profuerunt.
          <milestone unit="par" n="15" />Eodem suco plerique cum lacte muliebri ueterem tussim atque pulmonis uitia sanarunt. 
          <milestone unit="par" n="16" />Aurium quoque dolores cum felle caprino uel pari mensura mulsi compescuerunt.
          <milestone unit="par" n="17" />Profuit multis in dolore capitis, cum dormitum ire cupissent, idem sucus siue auribus siue naribus cum parte tenia mellis infusus. 
          <milestone unit="par" n="18" />Ita idem lumborum dolores ex uino mitiores facit. 
          <milestone unit="par" n="19" />Sanguinem excreantibus, pthisicis, etiam distillationibus uetustissimis uel ex ipso cibus utilissime datur uel sucus in potione miscetur.
          <milestone unit="par" n="20" />In cibo sumptus plurimum prodest contra uenena fungorum. 
          <milestone unit="par" n="21" />Fracturas alligat, duritias relaxat, uulnera recentia cum sale appositus statim claudit, ebrietates discutit, uenerem stimulat, sitim sedat, uentrem mollit. 
          <milestone unit="par" n="22" />Vocem adiuuat, astipulante Nerone, qui porro debuit quotiens bene cantauit.
        </p>
      </div>
      <div type="cap" n="22">
        <head>XXII De ocimo</head>
        <p>
          <milestone unit="par" n="1" />De uirtute ocimi penes medicos opinio incerta est. 
          <milestone unit="par" n="2" />Nam qui auctore Chrysippo criminantur haec eius uitia percensent, quod sit stomacho inutile, quod oculos hebetet, quod insaniam faciat, iecori obsistat et ideo capram genus hoc herbae numquam omnino contingere. 
          <milestone unit="par" n="3" />Addunt praeterea, si tritum lapide contegatur, scorpiones gigni; 
          <milestone unit="par" n="4" />conmanducatum et in sole positum uermes creare, pediculos etiam nutrire.
          <milestone unit="par" n="5" />Afris putant hoc esse persuasum, si quis eo die quo ocimum sumpserit a scorpione feriatur, non posse saluari.
          <milestone unit="par" n="6" />Sed qui in diuersa opinione sunt haec falso tradita asseuerant.
          <milestone unit="par" n="7" />Quin immo stomacho prodest quod inflationes eius ructuando dissoluit coctum ex aceto sumptum; reprimit aluum fluentem. 
          <milestone unit="par" n="8" />Semen tritum haustumque naribus sternutamenta compescit; uerrucas tollit atramento sutoricio temperatum.
        </p>
      </div>
      <div type="cap" n="23">
        <head>XXIII De nepeta</head>
        <p>
        <milestone unit="par" n="1" />Nepetam Graeci calamintham uocauerunt, nostri uulgo nepetam dicunt. 
        <milestone unit="par" n="2" />Magnae uirtutis et uehemens in calore est. 
        <milestone unit="par" n="3" />Vnde etiam nobilissimis antidotis meruit ascribi, e quibus unum quod hodieque diacalaminthes a medicis praedicatur publicandum putaui: 
        <milestone unit="par" n="4" />nepetae unciae VI, petroselini unciae VI, seselis unciae VI, puleii unciae VI, thymi scripuli XII, apii seminis scripuli XII, ligustici unciae II, piperis unciae VI;
        <milestone unit="par" n="5" />omnia tunsa, creta, melli optimo mixta diutissime subiguntur. 
        <milestone unit="par" n="6" />Digestionem facit, stomacho et praecordiis utile est, et pituitas thoracis ac capitis dissoluit ac purgat, iecori medetur, duritiam lienis infringit, calculos pellit, urinam citat, admonet menstrua feminarum.
        <milestone unit="par" n="7" />Hoc antidotum Galenus polietis inscribit, quod putat tam salutare ut plurimis annis uitam hominum possit extendere.
        </p>
      </div>
      <div type="cap" n="24">
        <head>XXIIII De menta</head>
        <p>
          <milestone unit="par" n="1" />De menta quoque quae potuimus adnotare subiecimus. 
          <milestone unit="par" n="2" />Labentem animum odoris efficacia recreat. 
          <milestone unit="par" n="3" />Stomacho nihil concupiscenti fastidium detrahit.
          <milestone unit="par" n="4" />Sanguinem excreantibus in sorbitione ptisanae optime propinatur. 
          <milestone unit="par" n="5" />In dolore capitis contuse temporibus inlinitur.
          <milestone unit="par" n="6" />Instillari auribus sucum cum aqua mulsa utile est in dolore.
          <milestone unit="par" n="7" />Aridae puluis tribus digitis apprehensus et cum aqua calida in potione datus omnem stomachi detergit iniuriam.
          <milestone unit="par" n="8" />Eadem res etiam uentris animalia interficit.
        </p>
      </div>
      <div type="cap" n="25">
        <head>XXV De feniculo</head>
        <p>
          <milestone unit="par" n="1" />Calidam uim feniculo insitam non tamen simplicem sed cui etiam austeritas mixta sit gustus ostendit, et multa praeterea per quae uel soluendi uel extenuandi uel etiam siccandi exprimit potestatem. 
          <milestone unit="par" n="2" />Traditum in libris et serpentes annuam senectutem feniculi gustatione deponere et oculorum caliginem suco eius excludere.
          <milestone unit="par" n="3" />Vnde intellegi datum est easdem uirtutes et corporibus humanis utiles esse, sicuti postea experimenta docuerunt. 
          <milestone unit="par" n="4" />Sucus ergo cum melle Attico mixtus uetustissimam licet caliginem discutit. 
          <milestone unit="par" n="5" /> Auribus purulentis idem sucus infunditur. 
          <milestone unit="par" n="6" />Vermiculos etiam, qui in isdem nascuntur, interficit. 
          <milestone unit="par" n="7" />Radix in ptisana data laxat renum densitatem. 
          <milestone unit="par" n="8" />Hydropicis ex uino pota succurrit. 
          <milestone unit="par" n="9" />Veretro laborantibus ex uino cocta fomentum perquam utile subministrat.
          <milestone unit="par" n="10" />Ipsa cum oleo trita eidem causae medetur. 
          <milestone unit="par" n="11" />Tumores et quae ictu uel repentina indignatione commota sunt folia ex aceto trita dissoluunt. 
          <milestone unit="par" n="12" />Aduersum ictus scorpionum itemque serpentium optime semen ex mero sumitur. 
          <milestone unit="par" n="13" />Simili modo temperatura uenerem stimulat, urinam ciet, sistit aluum, pulmonis et iocineris iniurias abigit, abundantiam lactis puerperis praestat;
          <milestone unit="par" n="14" />ex aqua tritum nausiam sedat, stomachum dissolutum astringit nec est illud periculum etiam si in febre sumatur. 
          <milestone unit="par" n="15" />Vulnera dentis canini cum melle inlitum purgat et sanat.
            </p>
      </div>
      <div type="cap" n="26">
        <head>XXVI De holisatro</head>
        <p>
          <milestone unit="par" n="1" />Scorpionum ictibus et morsui canis semen eius ex uino datum occurrit. 
          <milestone unit="par" n="2" />In mulso decoctum atque potum difficultatibus urinae medetur.
          <milestone unit="par" n="3" />Tormenta uentris et ceteras intestinorum querelas eodem modo sanat.
          <milestone unit="par" n="4" />Radix in uino decocta calculos pellit. 
          <milestone unit="par" n="5" />Lateris et lumborum doloribus eadem potione succurritur. 
          <milestone unit="par" n="6" />Sucus algentibus propinatus exoptatum calorem per membra diffundit.
        </p>
      </div>
      <div type="cap" n="27">
        <head>XXVII De cepa</head>
        <p>
          <milestone unit="par" n="1" />De uirtute ceparum inter medicos nonnulla diuersitas est:  
          <milestone unit="par" n="2" />Dioscorides putat ex cibo earum sitim accendi, inflationes fieri, caput praegrauari. 
          <milestone unit="par" n="3" />Galenus existimat his demum qui felliti uideantur esse contrarias, ceterum flegmate laborantibus etiam utiles asseuerat. 
          <milestone unit="par" n="4" />Asclepiadi uidetur ceparum usus perquam necessarius et firmitatem ualitudinis obtinere qui eas ieiuni cotidie sumpserint. 
          <milestone unit="par" n="5" />Credit et stomacho cibum salutarem, uidelicet illa ratione quod spiritus agitet.
          <milestone unit="par" n="6" />Praeter haec peculiare cepis attributum putat ut quotienscumque edentur gratiam nobis boni coloris adquirant. 
          <milestone unit="par" n="7" />Somnum cepas adiuuare, aluum mollire consensu omnium creditum.
          <milestone unit="par" n="8" />Medentur oris ulceribus, si cum pane manducantur. 
          <milestone unit="par" n="9" />Morsus caninos uirides ex aceto inlitae sanant. 
          <milestone unit="par" n="10" />Siccae quoque cum melle contusae contra morsus eosdem pari uirtute subueniunt. 
          <milestone unit="par" n="11" />Ad eandem causam ex uino et melle decoctas iubent uulneribus imponi nec nisi post tertium diem solui. 
          <milestone unit="par" n="12" />Dioscorides cum cepa salem et rutam caninis morsibus suadet imponi.
          <milestone unit="par" n="13" /> Instillatus auribus sucus cum lacte mulieris prohibet dolorem.
          <milestone unit="par" n="14" />Quidam illum repente obmutescentibus ex aqua bibendum dederunt. 
          <milestone unit="par" n="15" />Conluendis dentibus frequenter assumptum integros eos seruare praesumitur.
          <milestone unit="par" n="16" />Tardantibus menstruis feminarum non inutile est uel ipsas in cibo offerre uel sucum ex uini potione miscere. 
          <milestone unit="par" n="17" /> Idem sucus et caput optime purgat, si modo patienter naribus fuerit attractus, et cum adipe gallinae trituras pedum mitigat quas calciamenta fecerunt.
          <milestone unit="par" n="18" />Fluxu uentris laborantibus profuit coctas eas in cibo sumptas oleo prius tingere, scilicet ad mitigandos morsus quos in eiusmodi causis necesse erit experiri.
          <milestone unit="par" n="19" />Alopecias tunsis cepis infricare inter efficacia remedia compertum est. 
          <milestone unit="par" n="20" />Galenus affirmat citius ex his nasci capillos quam si alcyonio quis utatur.
        </p>
      </div>
      <div type="cap" n="28">
        <head>XXVIII De anetho</head>
        <p>
          <milestone unit="par" n="1" />Anetho etsi calida uis traditur, non est tamen plurimum feruens nec austera, uerum habet aliquam in se etiam molliendi potestatem, si Graecis auctoribus credimus, etiam nutriendi: 
          <milestone unit="par" n="2" />nullum denique athletarum cibum sine anetho esse patiuntur. 
          <milestone unit="par" n="3" />Aegrotantibus prodest cum ex oleo tepefactum cerebro infunditur.
          <milestone unit="par" n="4" />Creditur dare illis aliquas et febris indutias, mitigat capitis dolores, neruorum tensuras relaxat, non dormientes ad spem quietis inuitat. 
          <milestone unit="par" n="5" />Stomachi querelas coctum in aquae cyatis tribus potum miro modo releuat. 
          <milestone unit="par" n="6" />Ructus indicio est per quem intellegere datur aperta omnia quae clausa torquebant.
          <milestone unit="par" n="7" />Digestiones adiuuat.
          <milestone unit="par" n="8" />Ideo uentrem uidetur inhibere.
          <milestone unit="par" n="9" />Intestinis laborantibus et uentris dolori, uel ex aqua, datum in potione succurrit. 
          <milestone unit="par" n="10" />Tritae radices et impositae feruoribus medentur oculorum. 
          <milestone unit="par" n="11" />Cinis eius suspendit uuam faucibus ingrauescentem. 
          <milestone unit="par" n="12" /> Radicum acrior cinis est, adeo ut curentur ex eo et caro crescens et sordidum uulnus et quae serpere incipiunt. 
          <milestone unit="par" n="13" />Semen feruefactum admotumque naribus singultire non patitur.
        </p>
      </div>
      <div type="cap" n="29">
        <head>XXVIIII De sinapi</head>
        <p>
          <milestone unit="par" n="1" />Pythagoras, inter ea quae propter uirtutem et efficaciam laudat, primum sinapi locum assignat. 
          <milestone unit="par" n="2" />Cuius naturam medici uolunt esse thermanticam, hoc est caloratam, leptynticam, quae quod inuenit extenuet, epispasticam, quae quod comprehendit adducat.
          <milestone unit="par" n="3" />Merito ergo sucus eius in quo omnis uirtus est constituta tantis tamque numerosis corporum uitiis praestat auxilium: 
          <milestone unit="par" n="4" />sensus acuit, aluum mollit, urinam ciet, menstruis imperat, calculos frangit, caput purgat nunc palato gargarizatus ut pituita crassior profluat, nunc admotus naribus ut sternutamento strictura soluatur.
          <milestone unit="par" n="5" />Stomacho contra omnia querelarum genera succurrit. 
          <milestone unit="par" n="6" />Suspiriosis flegmate dissoluto liberos hauriendi aeris praestat meatus.
          <milestone unit="par" n="7" />Serpentium ictibus et scorpionum cum aceto tritum inlinitur.
          <milestone unit="par" n="8" />Non inutilis cibus est contra uenena fungorum.
          <milestone unit="par" n="9" />Positum extrinsecus cutem ui caustica exulcerat, raro medicis ad eiusmodi remedia uenientibus, quoniam paene intolerabilem suscitat ustionem nec nisi in magnis ac uetustissimis causis tam saeua tormenta subeunda sunt.
          <milestone unit="par" n="10" />Sed hoc genere tormenti et humor capitis auertitur qui caecitatem oculis comminatur quique stomacho atque pulmoni acer instillatus letaliter ad pthisim praestruit. 
          <milestone unit="par" n="11" />Et coxae dolores per uesicas et pustulas digeruntur et splenis tumor soluitur et iocineris indignatio relaxatur et hydropicis innatans humor iam non reuersurus hauritur.
          <milestone unit="par" n="12" />Aiunt et lethargicos excitari, si pedes eorum simul tritis sinapi et fico arida perfricentur.
          <milestone unit="par" n="13" />Nos interim de suco locuti sumus qui semine exprimitur, admixtus scilicet nunc aquae, nunc melli, si usus exegerit.
          <milestone unit="par" n="14" />Est et aliud qui ex caule colligitur:
          <milestone unit="par" n="15" />hic cum inaruerit, lacteam facit guttam, utilem dentibus si in dolore mandatur. 
          <milestone unit="par" n="16" />Elegans ex eo uelut antidotum Plinius tradit. 
          <milestone unit="par" n="17" />Nam semen sinapis eiusdemque radices in musto contineri iubet. 
          <milestone unit="par" n="18" />Hoc colatum putat dandum uitiis faucium, stomachi, capitis, oculorum;
          <milestone unit="par" n="19" />potioni modum statuit quantum manus plenae mensura concludit.
          <milestone unit="par" n="20" />Fit ex sinapi oleum semine infuso, lumborum doloribus et neruis torpentibus necessarium.
        </p>
      </div>
      <div type="cap" n="30">
        <head>XXX De cauliculo</head>
        <p>
          <milestone unit="par" n="1" />Cato tradit populum Romanum sexcentis fere annis medicina brassicae usum.  
          <milestone unit="par" n="2" />Nondum enim in urbem commeauerant medici, qui in artem redegerunt quemadmodum magno sanitas constaret et peregrina pigmenta secum attulerunt ut illis imponerent pretia quae uellent.
          <milestone unit="par" n="3" />Ceterum militares uiri gloriosas cicatrices gratuito holere curabant, eodem horto usi ad salutem dum illos pascit et sanat.
          <milestone unit="par" n="4" />Ponam primo in loco medicamentum re uera ita appellandum 
          <milestone unit="par" n="5" />Catonis antidotum, quod ille ex brassica componendum putauit dolori capitis, oculorum caligini, stomacho et praecordiis profuturum.
          <milestone unit="par" n="6" />Crudam cum coriandro et ruta et menta et radiculis laseris, ex aceto et melle conteri iubet ac mane ieiunis duorum acetabulorum mensura propinari.
          <milestone unit="par" n="7" />Ceterum brassica hoc modo curat:
          <milestone unit="par" n="8" />uulneribus non solum recentibus uerum etiam ueteribus, canceratis quoque, si prius aqua calida fota sint, crudam contritam bis die imponi <supplied>iubet</supplied>. 
          <milestone unit="par" n="9" />Et impetigines credit hoc modo tritam sine ulceratione sanare.
          <milestone unit="par" n="10" /> Podagrae atque articularibus morbis cum ruta et coriandro et hordei farina et salis mica utiliter admoueri putat, fistulas itemque luxata discutere, tumores aut euocare aut spargere impositam, insomnia ac uigilias compescere si decocta cum sale et oleo ieiunis in cibo detur, decoctae aquam in fomento neruis articulisque prodesse.
          <milestone unit="par" n="11" />Eius qui brassicam ederit urinam seruari iubet;
          <milestone unit="par" n="12" />quam calefactam neruis utilem asseuerat. 
          <milestone unit="par" n="13" />Pueros etiam numquam debiles fieri si ex ea urina frequenter lauentur. 
          <milestone unit="par" n="14" />Hactenus de Catone, nunc ad medicos transeamus; ex quibus Chrysippus peculiarem brassicae librum dicauit omnium membrorum ex ea remedia continentem.
          <milestone unit="par" n="15" />Eius et ceterorum de brassica haec opinio est.
          <milestone unit="par" n="16" />Cibus eius assiduus caliginem discutit, concoctioni prodest, purgationem feminis excitat, copiam lactis infundit.
          <milestone unit="par" n="17" />Semicruda aluum resoluit, bis cocta constringit. 
          <milestone unit="par" n="18" />Cruda ex aceto sumpta spleneticos curat, partus etiam mortuos pellit.
          <milestone unit="par" n="19" />Cocta, contrita et stomacho cum axungia uetere et rosacio superposita, ardores febrium mitigat.
          <milestone unit="par" n="20" />Lepras et psoras cum alumine rotundo ex aceto inlita emendat.
          <milestone unit="par" n="21" />Eadem uirtute medicaminis etiam fluentes capillos retinet.
          <milestone unit="par" n="22" />Testium et genitalium uitiis utiliter imponitur, efficacius profutura si fabae tritae misceatur.
          <milestone unit="par" n="23" />Dioscorides sucum eius uiridem cum iri et nitro ad molliendum aluum dari censet.
          <milestone unit="par" n="24" />Podagricis et arthriticis cum aceto et feni Graeci farina utiliter imponitur.
          <milestone unit="par" n="25" />Catapotia Corneliana alectoria fiunt ex brassica satis innoxia;
          <milestone unit="par" n="26" />Corneliana ab auctore dicuntur, alectoria quod post balneum sumpta circa cantum gallorum aluum incipiunt commouere.
          <milestone unit="par" n="27" />Eorum compositio talis est:
          <milestone unit="par" n="28" />cucurbitae agrestis interioris medullae scripuli VI, piperis scripuli VI, dacrydii scripuli XII, mastices scripuli XII. 
          <milestone unit="par" n="29" />Haec trita et creta suco brassicae temperantur et in pilulas ad modum eruiliae deformantur.
          <milestone unit="par" n="30" />Ex his quinque uel septem, interdum etiam nouem, post balneas propinantur nec erit necesse ut is qui accipit aliquid de cotidianae uitae consuetudine immutet.
          <milestone unit="par" n="31" />Stirpes eius aridi combusti et in cineres redacti uim causticam praestant;
          <milestone unit="par" n="32" />qua ratione ad ueteres lateris et coxae dolores cum axungia uetere efficaciter admouentur.
          <milestone unit="par" n="33" />Eundem cinerem si quis psilotris cum aceto et lasere coniunxerit, detracti pili non renascentur.
          <milestone unit="par" n="34" />Apud Galenum inuenio semine brassicae poto, maximeque Aegyptiae quae uehementior illi uidetur, lumbricos et omnia intus animalia extingui.
          <milestone unit="par" n="35" />Puluis e cinere radicum iacentem uuam subiectus attollit.
          <milestone unit="par" n="36" />Melitius affirmat uuae esse remedia radicem plantae auulsam colloque suspensam ita ne terram post truncationem contingat.
        </p>
      </div>
      <div type="cap" n="31">
        <head>XXXI De asparago</head>
        <p>
          <milestone unit="par" n="1" />Asparago inest et caloris aliquantum sed illi etiam styptici uigoris temperatura miscetur.  
          <milestone unit="par" n="2" />Inde stomacho laborantibus cibus utilior. 
          <milestone unit="par" n="3" />Transit in antidoti uicem si cum cymino, oleo, sale ieiunis offeratur.
          <milestone unit="par" n="4" />Et coli dolorem sic acceptus emendat, caligines discutit, uentrem leniter mollit.
          <milestone unit="par" n="5" />Radix ex uino albo trita et in potionem perducta calculos frangit.
          <milestone unit="par" n="6" />Eadem lumborum dolores et renum sedat.
          <milestone unit="par" n="7" />Medetur etiam uuluae querelis.
          <milestone unit="par" n="8" />Aceto discocta imposita contra elephantiasin efficax creditur.
          <milestone unit="par" n="9" />Eadem sicca tunsa et in lana denti dolenti admota sine dolore eum detrahit. 
          <milestone unit="par" n="10" />Semen obolorum trium pari pondere cum cymino potui datum uenerem stimulat, sollicitat urinam.
        </p>
      </div>
      <div type="cap" n="32">
        <head>XXXII De armoracia</head>
        <p>
          <milestone unit="par" n="1" />Calida est armoraciae uirtus et ideo in cibo sumpta copiosam effundit urinam. 
          <milestone unit="par" n="2" />Incitat etiam menstrua feminarum.
          <milestone unit="par" n="3" />Stomacho utilis ex aceto data.
          <milestone unit="par" n="4" />Pituitas glutinosas cum melle sumpta dissoluit.
          <milestone unit="par" n="5" />Radix adusta et in puluerem uersa siccandis ac purgandis uulneribus imponitur.
          <milestone unit="par" n="6" />Quidam sucum eius ex uino datum contra uenena utilem crediderunt.
          <milestone unit="par" n="7" />Eadem trito semini uis est, si cum melle sumatur.
          <milestone unit="par" n="8" />Nobis expertum est armoraciam in ptisanae sorbitione discoctam thoracis uitia sanare.
        </p>
      </div>
      <div type="cap" n="33">
        <head>XXXIII De pastinaca</head>
        <p>
          <milestone unit="par" n="1" />Pastinacae uis omnis in radice et in semine constituta est. 
          <milestone unit="par" n="2" />Aqua mulsa in qua radix decocta est potui data iocineris et lienis querelas, lumborum et renum uitia compescit.
          <milestone unit="par" n="3" />Dysentericis etiam uetustis utilis radix in lacte decocta.
          <milestone unit="par" n="4" />Trita ex aqua et in sucum redacta ac potui mensura quatuor unciarum data opisthotonicis et pleureticis praestat medelam. 
          <milestone unit="par" n="5" />Radix collo alligata tumores testium sedat.
          <milestone unit="par" n="6" />Negant feriri a serpentibus qui pastinacam secum ferant uel ante gustarint.
          <milestone unit="par" n="7" />Venerem stimulat copiosior in cibo sumpta. 
          <milestone unit="par" n="8" />Dentes radice pastinacae circumscalptos credunt a dolore releuari.
          <milestone unit="par" n="9" />Semen ex uino uel ex posca datum scorpionum uenenis resistit.
          <milestone unit="par" n="10" />Aeque semen ex uino datum tumentem aluum feminarum et suffocationes ex matrice praeclusas efficaciter soluit.
          <milestone unit="par" n="11" />Cum melle tritum canceratis uulneribus imponitur.
        </p>
      </div>
      <div type="cap" n="34">
        <head>XXXIIII De napo</head>
        <p>
          <milestone unit="par" n="1" />Non unam eandemque uirtutem in omnibus napis experta medicina est. 
          <milestone unit="par" n="2" />Hoc enim quod angulosis foliorum caulibus ad anethi similitudinem floret, uesicae laboranti, itemque cessantibus menstruis feminarum decoctum ex aqua mulsa utile existimant.
          <milestone unit="par" n="3" />Per quae non dubie ostenditur calidam possidere uirtutem.
          <milestone unit="par" n="4" />Semen quoque eius tostum atque tritum bibendum ex aquae calidae cyatis quattuor dysentericis obtulerunt, sed urinam uidetur inhibere nisi illi pro modo lini semen addatur.
          <milestone unit="par" n="5" />Alterum genus est quod simile raphano ac rapo uidetur, laudatissimi seminis et contra uenena fortissimi.
          <milestone unit="par" n="6" />Ob hanc causam optima quaeque theriaca sine eo nulla conficitur.
        </p>
      </div>
      <div type="cap" n="35">
        <head>XXXV De rapo</head>
        <p>
          <milestone unit="par" n="1" />Rapa Democritus tamquam contraria corpori damnat. 
          <milestone unit="par" n="2" />Putat enim ex his inflationes stomachi excitari.
          <milestone unit="par" n="3" />Contra Diocles itemque Dionysius etiam necessaria existimant propter eas uirtutes quae subiectae sunt:
          <milestone unit="par" n="4" />antidotum repraesentant cum ex oleo et uino trita sumuntur.
          <milestone unit="par" n="5" />Venerem stimulant eo ualidius si cum eruca condiantur.
          <milestone unit="par" n="6" />Tosta et cum adipe contusa articulorum dolori medentur.
          <milestone unit="par" n="7" />Feruentia imposita perniones mitigant, frigus ex pedibus expellunt.
          <milestone unit="par" n="8" />Aqua in qua decocta sunt frigidis podagris salubre fomentum est.
          <milestone unit="par" n="9" />Cuicumque uitio pedum maximeque trituris cruda tunsa succurrunt.
          <milestone unit="par" n="10" />Contra serpentes et toxica datur semen ex uino bibendum.
          <milestone unit="par" n="11" />Idem semen ex uino uulneribus uenenatis inlitum prodest. 
          <milestone unit="par" n="12" />Secundum haec semen in rapis potest calidum et feruens uideri, ipsa paulo solutiora creduntur sed quod minus possident caloris, molliendi potestate compensant.
        </p>
      </div>
      <div type="cap" n="36">
        <head>XXXVI De thymo</head>
        <p>
          <milestone unit="par" n="1" />Thymum inter haec recte ponitur quae uirtutem calidam simul austeramque sortita sunt.  
          <milestone unit="par" n="2" />In cibo sumptum caliginem discutit, lumbricos interimit, urinam impellit, menstrua feminis prouocat, uteri reliquias uuluae inhaerentes uel ipsos partus emortuos extrahit.
          <milestone unit="par" n="3" />Tritum cum melle et ad modum ligulae datum in cibo flegmata soluit.
          <milestone unit="par" n="4" />Tritum ex aceto et impositum eodem modo papulas fugat et eminentia excidit.
          <milestone unit="par" n="5" />Mixtum polentae et in uino maceratum coxaeque feruens superpositum sciaticis salutare est.
        </p>
      </div>
      <div type="cap" n="37">
        <head>XXXVII De origano</head>
        <p>
          <milestone unit="par" n="1" />Origano Graeci tria nomina posuerunt: 
          <milestone unit="par" n="2" />ex quibus unum tragoriganum, aliud heraclium, tertium onitem uocauerunt.
          <milestone unit="par" n="3" />Sed illa maioris uirtutis atque efficaciae sentiuntur in ratione medicinae, hoc satiuum cuius nos meminimus aliquanto infirmius illis scilicet comparatum.
          <milestone unit="par" n="4" />Ceterum nec ipsum sine acri uirtute sentitur. 
          <milestone unit="par" n="5" />Ex uino albo tritum, in potione sumptum scorpionum et araneorum uenenis resistit, cruditates discutit.
          <milestone unit="par" n="6" />Stomachi morsus ex aqua calida datum lenit.
          <milestone unit="par" n="7" />Cum oleo et aceto tritum collectumque sucida lana luxatis et contusis partibus prodest.
        </p>
      </div>
      <div type="cap" n="38">
        <head>XXXVIII De cerefolio</head>
        <p>
          <milestone unit="par" n="1" />Cerefolio ignea uis et acerrima est. 
          <milestone unit="par" n="2" />Potest cum melle canceratis mederi, lateris dolores haustum ex uino mitigare.
          <milestone unit="par" n="3" />Quidam illud oleo incoctum acopis ad soluendam iniuriam frigoris miscuerunt.
          <milestone unit="par" n="4" />Ex aqua mulsa pituitam resoluit;
          <milestone unit="par" n="5" />ex aceto lumbricos et tineas perimit, urinam ciet, menstrua impellit.
          <milestone unit="par" n="6" />Tritum cum cera et axungia uetere parotidas discutit, soluit omnem tumorem.
        </p>
      </div>
      <div type="cap" n="39">
        <head>XXXVIIII De serpyllo</head>
        <p>
          <milestone unit="par" n="1" />Serpyllum calidum simul et nobis utile medicinae usus ostendit. 
          <milestone unit="par" n="2" />Capitis dolores coctum ex aceto et cum rosacio tempori ac fronti inlitum mitigat.
          <milestone unit="par" n="3" />Serpentes et omnia animalia uenenata adusti nidor repellit. 
          <milestone unit="par" n="4" />Ideo et messoribus in cibo miscetur ut, si fatigatos forte somnus oppresserit, tuto quiescant contra animalia quae id temporis uenenatis morsibus saeuire consuerunt.
          <milestone unit="par" n="5" />Contusi puluis ex scripulis XII in aqua datus tormina emendat, urinae difficultates resoluit.
          <milestone unit="par" n="6" />Lienis iniuriae idem puluis ex aceto mixtus occurrit.
          <milestone unit="par" n="7" />Nec minus cruentis excreationibus subuenit ex duobus cyatis mellis et aceti temperatus.
          <milestone unit="par" n="8" />Atque ut serpylli potentiam intellegas, subdidi theriacam in tempio Aesculapii ab Antiocho, rege Syriae, uersibus dedicatam, in qua non leuem meruit portionem.
          <milestone unit="par" n="9" />Est autem compositio haec:
          <milestone unit="par" n="10" />trifolii scripuli VI, opopanacis scripuli VI, serpylli scripuli VI, anesi scripuli XII, feniculi scripuli XII, amuli scripuli XII, apii seminis scripuli XII, erui farinae uncia I;
          <milestone unit="par" n="11" />haec simul trita uino quam potest optimo colliguntur et in pastillos uictoriati ponderis scripuli IS digeruntur.
          <milestone unit="par" n="12" />Ex his singuli dantur ex uini mixti cyatis tribus.
          <milestone unit="par" n="13" />Hac theriaca Magnus Antiochus semper est usus aduersum toxica et potiones malas et animalia uenenata.
          <milestone unit="par" n="14" />Cui quantum debuerit ex eo licet colligere quod testimonii sui arbitrum medicinae deum fecerit.
        </p>
      </div>
      <div type="cap" n="40">
        <head>XL De piro</head>
        <p>
          <milestone unit="par" n="1" />Pirorum naturam Dioscorides stypticam credidit et ideo contrita imposita impetus omnes incurrentis humoris auertere eaque ratione compescere etiam quae de tumore sublata sunt. 
          <milestone unit="par" n="2" />Recentibus certe admota uulneribus sistere sanguinem profluentem, perducere uulnus ad cicatricem.
          <milestone unit="par" n="3" />Galenus non unam in piris sed ex pluribus mixtam putat esse uirtutem.  
          <milestone unit="par" n="4" />Nam quaedam ex his austera, quaedam acida, quaedam dulcia deprehendit.
          <milestone unit="par" n="5" />Austeris quidem posse concedi ut styptica et constrictiua uideantur.
          <milestone unit="par" n="6" />Acidis autem inesse aliquid et caloris unde plerumque dissoluunt stomacho inhaerentem flegmatis densitatem.
          <milestone unit="par" n="7" />Dulcia cum sint aquati et soluti saporis, nihil in se neque frigidi neque calidi contenere.
          <milestone unit="par" n="8" />Ex quibus singulis pro discrimine generum et necessitate causarum ordinanda etiam subsidia medelarum.
          <milestone unit="par" n="9" />Austera et acida in cibo sumpta stomacho existimant conuenire, siti minime conuenire, in dulcibus uniuersa contraria.
          <milestone unit="par" n="10" />Aqua in qua pira sicca decocta sunt mirifice ualet fluxum uentris inhibere.
          <milestone unit="par" n="11" />Non minus proderit si uel folia sola decocta sint. Adnotatum in piris quod praeter alia poma corpus nutrire credantur.
          <milestone unit="par" n="12" />Galenus affirmat pira ieiunis oblata uentrem constringere, eadem post cibum sumpta dissoluere.
          <milestone unit="par" n="13" />Folia ignitis admota uulneribus possunt mitigare feruorem.Radix piri alligata <supplied>tam</supplied> diu creditur conceptum impedire quousque portetur.
          <milestone unit="par" n="14" />Aiunt et ipsa poma remouenda cum feminae partus incubuit:
          <milestone unit="par" n="15" />si in eodem loco fuerint, difficulter uteri claustra reserari. 
          <milestone unit="par" n="16" />Semen pirorum cum melle contritum et saepe ieiunis datum traditum dolorem iecoris submouere.
        </p>
      </div>
      <div type="cap" n="41">
        <head>XLI De malo granato</head>
        <p>
          <milestone unit="par" n="1" />De punici arbore quod uim stypticam obtinet omnes fere medici una opinione consentiunt.    
          <milestone unit="par" n="2" />Verum in ipso genere pomorum dissonans uirtus et quadrifariam diuisa secernitur.
          <milestone unit="par" n="3" />Nam dulcia continent aliquid et caloris et inde inflationes stomacho mouent nec tuto febricitantibus dari possunt.
          <milestone unit="par" n="4" />Acida stomacho accommodata sunt et urinam mouent, pulmonem refrigerant, iecori blandiuntur.
          <milestone unit="par" n="5" />Vinolenta de superioribus singulis aequa parte composita mediam sibi uindicant potestatem.
          <milestone unit="par" n="6" />Acerba illa sunt, quibus coria curantur, frigidae, siccantis constringentisque uirtutis quod intellegere licet cum efferuescentem pellium tabem trita et aspersa consumant.
          <milestone unit="par" n="7" />Cibus ex punico nullus est.
          <milestone unit="par" n="8" />Nam etsi dentibus mandatur, solus ab stomacho sucus hauritur.
          <milestone unit="par" n="9" />Recte igitur tradiderunt qui negant punico corpora nostra nutriri et eo sic opinantur utendum ut medicari potius, non alere uideatur.
          <milestone unit="par" n="10" />Mala punica in duas partes diuisa per triduum in aqua caelesti madent.
          <milestone unit="par" n="11" />Haec potui data coeliacis sanguinemque iactantibus salutaris est.
          <milestone unit="par" n="12" />Aluum fluentem miro modo sistit punicum in olla noua operculo inlito in furno exustum et in puluerem redactum et in uini potionem perductum.
          <milestone unit="par" n="13" />Ex cytinis fit remedium quod creditur tutos ab oculorum dolore praestare.
          <milestone unit="par" n="14" />Dioscorides simplicius in hunc modum tradit ut cum primum cytini erumpere incipiunt, tres numero additi <supplied>in os</supplied> sine contactu dentium transuorentur.
          <milestone unit="par" n="15" />Ceteri, in quibus Plinius, efficacius putant ut qui hoc remedium petiturus est omni uinculo solutus duobus sinistrae manus digitis pollice et quarto cytinum detraheret et ut supra positum est transuoraret et leui floris adtactu oculos suos ante lustraret.
          <milestone unit="par" n="16" />Idem cytinus siccatus et in puluerem redactus exedit carnem quaecumque uulneribus excreuit.
          <milestone unit="par" n="17" />Est in cytino flosculus quidam antequam ex eo mali figura formetur.
          <milestone unit="par" n="18" />Eum Graeci balaustion uocauerunt.
          <milestone unit="par" n="19" />Maximae mirandaeque uirtutis.
          <milestone unit="par" n="20" />Vlceribus oris itemque toxillis et uuae medetur cum melle contritus.
          <milestone unit="par" n="21" />Sicci puluis uulnera in quacumque parte genitalium nata compescit.
          <milestone unit="par" n="22" />Et idem excreantibus sanguinem datus in poscae sorbitione succurrit.
          <milestone unit="par" n="23" />Solutiones quoque uentris sumptus ex mero constringit.
          <milestone unit="par" n="24" />Fit ex acido punico medicamentum, stomatice a Graecis nominatum.
          <milestone unit="par" n="25" />Cuius compositio eiusmodi est:
          <milestone unit="par" n="26" />detracto cortice mala tunduntur, ex his sucus exprimitur, is decoctus ad tertias, cum ad sextarium uenerit, croci scripuli VI, myrrae scripuli VI, aluminis scissi scripuli VI, mellis optimi libra I.
          <milestone unit="par" n="27" />Hoc medicamento praecipue quidem oris uitia sanantur, uerum et uitia narium mitigat et aurium uulnera expurgat et oculorum caliginem discutit, ulcera etiam genitalibus innata persanat.
          <milestone unit="par" n="28" />Fit et haec compositio de punicis apud Graecos oporice dicta contra marcorem stomachi ac fastidium necessaria:
          <milestone unit="par" n="29" />in congium musti coniciuntur quinque punica, totidem et cydonia, cum his sorborum sextarius, roris Syriaci sextarius, croci scripuli VI.
          <milestone unit="par" n="30" />Omnia simul tam diu decoquuntur donec in mellis corpus crassitudo pinguescat.
          <milestone unit="par" n="31" />Ex hoc cocleare grande plenum optime ieiuno cotidie datur.
          <milestone unit="par" n="32" />Ipsum uero medicamentum salubriter uitreo uaso seruatur.
          <milestone unit="par" n="33" />Fit ex eo et roitu sceuasia quae omnibus nota est.
        </p>
      </div>
      <div type="cap" n="42">
        <head>XLII De malo</head>
        <p>
          <milestone unit="par" n="1" />Dioscorides quod ad aestiua mala pertineat ita sensit ut ea crederet flegma nutrire, fellis ardores excitare, inflationes mouere, neruosis partibus minime conuenire. 
          <milestone unit="par" n="2" />Galenus non omnia reicienda pronuntiat sed quae aut aquati saporis aut asperi aut acidi aut prope uanitate dulcis occurrunt.
          <milestone unit="par" n="3" />In his tantum esse uitia quae frustra omnibus adiudicantur. 
          <milestone unit="par" n="4" />Ipse austeris et stypticis adesse ait fermeque his omnibus quae sola in hieme seruantur.
          <milestone unit="par" n="5" />Ea si matura lecta et salubriter custodita prouenerint, etiam prodesse languentibus asseuerat.
          <milestone unit="par" n="6" />Denique farina inuoluta, in calido cinere discocta in querelis utiliter putat stomachi nausiantis offerri.
          <milestone unit="par" n="7" />Potest malum maxime Matianum sanguinem reicientes, pulmonis et iecoris iniuriae obnoxios subleuare, melius tamen si numquam ieiunis sed post cibum detur.
          <milestone unit="par" n="8" />Vis ergo malis humida et frigida est, quod maxime ex eo comprehenditur quod sucus qui fuerit expressus facile transit in acorem.
          <milestone unit="par" n="9" />Austeris tamen malis et acidis possunt recentia uulnera statim claudi si contrita imponantur.
          <milestone unit="par" n="10" />Tumores atque liuores ex aqua cocta et cum axungia trita compescunt.
          <milestone unit="par" n="11" />Fit ex malis Matianis optimis nobile medicamentum quod Graece hedrice dicitur;
          <milestone unit="par" n="12" />perquam utile atque efficax si quando in uerendis partibus condylomata uel papulae eminentes quas exochadas medici uocant uel callosa pars carnis excreuerit.
          <milestone unit="par" n="13" />Eius compositio talis est: 
          <milestone unit="par" n="14" />mala concisa et interius lignosa parte purgata librae unius ponderis, adiectis croci scripulis VI, in passi sextario decoquuntur et cum omne concoxerit tam diu cum pulpa id est, molli panis autopyri conteruntur donec in ceroti lentorem mollescant.
          <milestone unit="par" n="15" />Hoc appositum uitia supra dicta sic curat ne ad ferrum uenire patiatur.
          <milestone unit="par" n="16" />Fit ex isdem malis ecligma perquam elegans:
          <milestone unit="par" n="17" />decoquuntur ex uino Falerno, sucus expressus cum mele miscetur.
          <milestone unit="par" n="18" />Folia uulneribus apposita impetum feruoris excludunt, trita cum nitro et butyro parotidas sanant, siccata et fumigata carbonibus serpentes fugant. 
          <milestone unit="par" n="19" />Corticis sucus eiusdem paene uirtutis est nisi quod adustus et in puluerem dissolutus cauatis uulneribus ut carnem reddat imponitur.
          <milestone unit="par" n="20" />Vuam iacentem cum melle contritus leuat.
          <milestone unit="par" n="21" />Genitalium uitia cum uino aspersus emendat.
        </p>
      </div>
      <div type="cap" n="43">
        <head>XLIII De cydonio</head>
        <p>
          <milestone unit="par" n="1" />Cydonea plurimi medici eustomacha crediderunt. 
          <milestone unit="par" n="2" />Ceterum styptica comprimere urinam magis quam ciere consuerunt. 
          <milestone unit="par" n="3" />Cruda austeriora sunt. 
          <milestone unit="par" n="4" />Cruda itaque et matura coeliacis, dysentericis, sanguinem reiectantibus prosunt in cibo sumpta.
          <milestone unit="par" n="5" />Coquuntur et in cinere calidissimo farina inuoluta et aegris quorum diuturna iam febris est sine periculo dantur.
          <milestone unit="par" n="6" />Thoracis et stomachi tormenta mitigant.
          <milestone unit="par" n="7" />Aqua etiam caelesti madescunt quae potest ad multa prodesse.
          <milestone unit="par" n="8" />Nam et sedis uitia in fomentum assumpta delenit et matricibus feminarum in tumore succurrit omnibusque feruoribus uehementer obsistit.
          <milestone unit="par" n="9" />Infundi quoque in aceto siue in uino solent quod stomachicis et intestinorum fluore uexatis oportunissime offertur. 
          <milestone unit="par" n="10" />Fit ex cydoneis uinum quo colore languentium desideria fallantur. 
          <milestone unit="par" n="11" />Nam specie et gustu et odore cuiuslibet uini ueteris imaginem repraesentat, ideoque Graeci ydromelon appellant.
          <milestone unit="par" n="12" />Ex multis compositionibus eius melior haec et utilior traditur:
          <milestone unit="par" n="13" />post caniculares aestus quaecumque se ex nouis imbribus aqua caelestis infuderit mundo uaso suscipitur et in umbra posita, saepius transfusa colatur.
          <milestone unit="par" n="14" />Tunc cydonea iustae maturitatis seminibus et ligno interiore purgata et in frusta concisa immerguntur aquae et tam diu cum ea relinquuntur, donec in sucum transisse malorum uini colore prodatur. 
          <milestone unit="par" n="15" />Hanc diligenter liquatam et in uasa picata diffusam eiusmodi loco seruare solemne est ad quem maxime fumo et, si fieri possit, soli negetur accessus.
          <milestone unit="par" n="16" />Septimo mense pro uino uti licebit. 
          <milestone unit="par" n="17" />Quidam ex his et oleum quod appellatur melinum faciunt uehementer accommodatum ad ea corporis uitia quae styptica uirtute pellenda sunt. 
          <milestone unit="par" n="18" /> Maxime tamen ex eo sudores molesti detineri solent et stomachi operta componi et uulnera in capite nata leniri.
          <milestone unit="par" n="19" />Haec sicco die ante meridiem lecta et in linteolo mundiore purgata in uitreo uaso mittuntur et oleo deinde recentissimo uas usque ad fauces repletur et pelle coopertum umbroso in loco seruatur.
          <milestone unit="par" n="20" />Eadem Dioscorides et diuretica existimat austeritatis fortasse beneficio.
        </p>
      </div>
      <div type="cap" n="44">
        <head>XLIIII De persico</head>
        <p>
          <milestone unit="par" n="1" />Persicorum cibus est quidem stomacho inutilis eo quod cito sucus eius inacescat et caro aeque in digestione uitietur, uerum minime grauis, dum non diutius in intestinis moratur et ad ima semper exitu celeriore festinat. 
          <milestone unit="par" n="2" />Praecoqua tamen et armenia leuiora sunt. 
          <milestone unit="par" n="3" />Minus in his offendit quod supra in maioribus persicis adnotauimus.
          <milestone unit="par" n="4" />Et tamen praecoqua ad utilitatem corporis armeniis antecedunt.
          <milestone unit="par" n="5" />Ideo haec etiam aegris interim dari possunt quorum dumtaxat condicio permiserit.
          <milestone unit="par" n="6" />Persicorum cibus negatur a medicis membra nutrire. 
          <milestone unit="par" n="7" />Galenus suadet numquam post cibum omnino sumere, corrumpi affirmans si cibis ceteris innatarit. 
          <milestone unit="par" n="8" />Folia persicorum trita et imposita uentris animalia perimunt et expellunt.
          <milestone unit="par" n="9" />Eadem sicca atque in puluerem tunsa recentes plagas cruentorum uulnerum claudunt. 
          <milestone unit="par" n="10" />Nucleus persicorum capitis dolori cum oleo et aceto tritus inlinitur quamuis quidam cum solo rosacio terere maluerint.
          <milestone unit="par" n="11" />Gummis gutta, quam persici truncus inlacrimat, fluenti aluo medetur.
          <milestone unit="par" n="12" />Eadem mixta cum uino etiam in uesica lapillos frangit, trita ex aceto impetigines reprimit, decocta cum croco tumores faucium mitigat, asperam arteriae canalem leuiorem facit, excreantibus sanguinem miro modo subuenit, thoracis obstrictos sinus reserat, uitia pulmonis expurgat.
        </p>
      </div>
      <div type="cap" n="45">
        <head>XLV De citrio</head>
        <p>
          <milestone unit="par" n="1" />Non una eademque uirtus in omnibus citrii partibus continetur. 
          <milestone unit="par" n="2" />Nam semini acidam potestatem ac per hoc stypticam inesse manifestum est; denique praegnantibus fastidio laborantibus esui datum stomachum a nausia uindicat.
          <milestone unit="par" n="3" />Tritum et in potione uini datum lieni medetur, querelis iecoris occurrit, aqua tritum et inspersum humidis uulneribus adhibetur.
          <milestone unit="par" n="4" />Inde pernionibus ex ea singulare praesidium est.
          <milestone unit="par" n="5" />Cortici austerior natura concessa est quae quantum ualeat etiam de ipso odore testatur.
          <milestone unit="par" n="6" />Modice sumptus aut potioni calidae diutius immersus beneficia maturae digestionis operatur. 
          <milestone unit="par" n="7" />Medicamentis quae purgando uentri praeparantur sucus eius admixtus turbationis periculum demit.
          <milestone unit="par" n="8" />Fit ex citrio nobile antidotum tussientibus quod eximie pectus exonerat.
          <milestone unit="par" n="9" />Diaprasion quidem apud medicos hoc uocatur, sed maxima uirtus eius in citrio constituta est.
          <milestone unit="par" n="10" />Id uarie quidem apud multos, uerum explorata et recepta eiusmodi compositione conficitur: citrii unciae VI, marrubii uncia I, hysopi uncia I, inulae uncia I, glycyrrhizae uncia I, iunci radicis uncia I, puleii scripuli VI, roris marini scripuli VI, pinea integra una, palmulae tostae XXI, caricae XXI.
          <milestone unit="par" n="11" />Haec omnia in aquam fontanam infunduntur et ibi die ac nocte merguntur. 
          <milestone unit="par" n="12" />Postea aqua ipsa cum pigmentis, sicut infusa sunt, decoquitur ad tertias et inde colata mensura pari cum despumato melle miscetur mollique igniculo, ne aduratur, hoc usque incalescit donec subacta in mellis crassitudinem transeat.
        </p>
      </div>
      <div type="cap" n="46">
        <head>XLVI De pruno</head>
        <p>
          <milestone unit="par" n="1" />Pruni recens pomum uentrem resoluit, stomacho contrarium iudicatur sed omne hoc incommodum celeri digestione finitur. 
          <milestone unit="par" n="2" />Sicca non tantum molestiae praebent. 
          <milestone unit="par" n="3" />Dioscorides sicca cocta aluum restringere existimat.
          <milestone unit="par" n="4" />Quod Galenus non inmerito falsum esse contendit. 
          <milestone unit="par" n="5" />Quis enim nesciat ex passo discocta uel mulso ad solutionem uentris operaci maximeque proficere si decoctum ipsum cui sucus admixtus est sorbeatur?
          <milestone unit="par" n="6" />Facit tamen et ipse differentias diuersi generis in prunis ut Syriaca tantum putet minus aluum mouere quod sint strictiora, hispana uero plus soluere quod sint dulciora.
          <milestone unit="par" n="7" />Idem ex omnibus prunis quae maiora et elata sunt, ea demum tenera et digestioni faciliora et uentri molliendo accommodata praesumit, minoribus omnia inesse contraria.
          <milestone unit="par" n="8" />Est et agreste prunum austerioris fortiorisque uirtutis.
          <milestone unit="par" n="9" />Hoc siccum etiam ueteres dysentericos certum est adiuuare.
          <milestone unit="par" n="10" />Gummi huius arboris cum uino potum calculos frangit, cum aceto tritum atque inlitum lichenas optime purgat.
          <milestone unit="par" n="11" />Aqua in qua pruni folia decocta sunt gingiuas et uuam itemque toxillas ab omni querela ore conluendo defendit, sed in uino decocta uehementius prosunt.
          <milestone unit="par" n="12" />Radices itemque cortex eandem stypseos habent potestatem quae in foliis constituta est.
        </p>
      </div>
      <div type="cap" n="47">
        <head>XLVII De mespilo</head>
        <p>
          <milestone unit="par" n="1" />Mespili arborem Dioscorides contentus agrestem nominasse praeteriit, hoc tantum asseuerans quod poma eius et folia uirtute non discrepent. 
          <milestone unit="par" n="2" />Sed et ceteri diligentius qui et uocabulum eius aliud addiderunt.
          <milestone unit="par" n="3" />Nam apud quosdam tricoccum nominari ex tribus granis quae ad seminis subolem retinet intus inclusa. 
          <milestone unit="par" n="4" />Austerissimum esse mespili fructum et ante uirtutem gustus ostendit, sed fluxus uentris inmodicos fortissime detinet, stomachum dissolutum uehementer astringit. 
          <milestone unit="par" n="5" />Sunt qui putent et dentibus non leuiter subuenire, si in dolore mandatur.
          <milestone unit="par" n="6" />Folia quoque eius et cortex itemque radices tunsae et impositae cuicumque feruori tumorique subueniunt.
          <milestone unit="par" n="7" />Sicca et trita cum melle ad cicatricem uulnus adducunt, hausta cum dulci solent sanguinem reicientibus opem ferre, item in uino propinata ueneficis potionibus repugnare.
        </p>
      </div>
      <div type="cap" n="48">
        <head>XLVIII De zizypho</head>
        <p>
          <milestone unit="par" n="1" />Zizypha modicum cibum corpori praestant. 
          <milestone unit="par" n="2" />Licet illis saporis non nulla gratia lenocinetur, habent tamen plurima incommoda: 
          <milestone unit="par" n="3" />aegre concoquuntur, sitim accendunt, praegrauant stomachum, difficillimum reddunt uentris officium.
          <milestone unit="par" n="4" />Ex quibus aspera uis eorum et primum ligno sortita deprehenditur.
          <milestone unit="par" n="5" />Folia tamen uel ipsa poma contrita et imposita spleneticos et hydropicos adiuuare certissimum est. 
          <milestone unit="par" n="6" />Radicis et corticis eadem uirtus habetur.
          <milestone unit="par" n="7" />Quorum sucus ex melle coctus tussim mitigat, cum mero mixtus iecori medetur, uesicam leuat urina largiore.
        </p>
      </div>
      <div type="cap" n="49">
        <head>XLVIIII De fico</head>
        <p>
          <milestone unit="par" n="1" />Ficorum natura calidissima est sed quod ad poma pertinet nimium recentibus austeritas inest et ideo tales stomachum inflant et intestina perturbant, modice quidem, nam statim per aluum defluit omnis iniuria. 
          <milestone unit="par" n="2" />Quae igitur maturiores sumptae sunt prope innocuae creduntur et corpus sic sicuti siccae saginant. 
          <milestone unit="par" n="3" />Antea denique athletae ficis alebantur priusquam eos Pythagoras exercitator ad carnis usum, qui fortior cibus est, transtulisset.
          <milestone unit="par" n="4" />Siccae tritae et impositae uehementes tumores aut maturant aut discutiunt efficacius si eis nitrum uel iris accesserit. 
          <milestone unit="par" n="5" />Coctae ex aqua cum hysopo dant potionem quae pectus expurgat.
          <milestone unit="par" n="6" />ltem coctae cum uino sedi tumenti praestant salutare fomentum. 
          <milestone unit="par" n="7" />Ipsae panno inlitae et impositae paniculas, parotidas, furunculos rumpunt.
          <milestone unit="par" n="8" />Item cum feno Graeco ex aqua decoctae fomentum faciunt quod extinguit uitia matricum.
          <milestone unit="par" n="9" />Cum ruta et melle dant sucum qui a pleureticis et pulmone uitiatis salubriter hauritur. 
          <milestone unit="par" n="10" />Cum aeris flore contritae molestissimis tibiarum uulneribus imponuntur.
          <milestone unit="par" n="11" />Tritae cum sale scorpionum plagis medentur.
          <milestone unit="par" n="12" />Canceratis quanto pinguiores fuerint tritae et impositae tanto efficacius subueniunt. 
          <milestone unit="par" n="13" />Hydropicos extrinsecus siccant ex uino contusae et cum absinthio et hordeacia farina, in modum cataplasmatis adunatae.
          <milestone unit="par" n="14" />Combustae et tritae et ceroto <supplied>mixtae perniones sanant</supplied> <gap/>.
        </p>
      </div>
      <div type="cap" n="50">
        <head>L De sorbo</head>
        <p>
          <milestone unit="par" n="1" />Plurimis medicis placet sorba pro medicamento magis quam pro cibo esse sumenda. 
          <milestone unit="par" n="2" />Et quidem alba adhuc et semicruda delecta uehementius solutioni uentris obsistunt, stomachum praegrauant, uerum tamen matura siccata subleuant stomachum, fastidium pellunt, uulnera interaneis innata deleniunt. 
          <milestone unit="par" n="3" />Quidam sicca sorba in farinam tunsa soluerunt et pro polenta cum uino spleneticis et iecore laborantibus maximeque pulmonis molestiam sentientibus obtulerunt. 
          <milestone unit="par" n="4" />Aqua in qua decocta sunt non minus et ipsa causis supradictis potui oblata succurrit, dysentericis iniecta medicatur.
        </p>
      </div>
      <div type="cap" n="51">
        <head>LI De siliqua</head>
        <p>
          <milestone unit="par" n="1" />Siliquae recentes stomachum auertunt, aluum resoluunt, eaedem siccatae in contrarium compescunt. 
          <milestone unit="par" n="2" />Cibus earum ad urinam proficit commouendam. 
          <milestone unit="par" n="3" />Traditur ad stomachi dolorem non leue praesidium, si ternae in sextario aquae ad dimidium decoquantur isque sucus per dies quinque continuos hauriatur.
          <milestone unit="par" n="4" /> Galenus de siliquis pessime sentit quod uix digerantur et uentrem restringant et humores noxios nutriant.
        </p>
      </div>
      <div type="cap" n="52">
        <head>LII De cerasio</head>
        <p>
          <milestone unit="par" n="1" />Cerasi uiride pomum uentrem humectat et prouocat, aridum siccat et detinet. 
          <milestone unit="par" n="2" />Stomacho uiride contrarium, siccum perquam utile accipitur.
          <milestone unit="par" n="3" />Hoc quidam existimant et urinam mouere.
          <milestone unit="par" n="4" />A non paucis auctoribus traditur, si mane recentia cum suis nucleis deuorata sint, aluum tam copiose fluere ut ex eadem causa etiam pedes morbo impliciti liberentur.
          <milestone unit="par" n="5" />Fit ex his diacerasion quod omnibus notum est.
          <milestone unit="par" n="6" />Galeno placet non unam in omnibus cerasi pomis esse uirtutem.
          <milestone unit="par" n="7" />Nam in quibusdam austerus sapor, in quibusdam acidus, in quibusdam dulcis apparet.
          <milestone unit="par" n="8" />Et uult austera ad hoc ualere ut uentrem constringant, stomachum uero confirment.
          <milestone unit="par" n="9" />Acida iudicat flegmate abundantibus stomacho oportuna.
          <milestone unit="par" n="10" />Nam magis siccant et crassitudinem densioris humoris incidunt.
          <milestone unit="par" n="11" />Dulcia stomacho aduersa pronuntiat, citius tamen per intestina defluere.
          <milestone unit="par" n="12" />Gummi, quod truncus inlacrimat, exasperatas arterias optime lenit, si in uino uetere detur in sorbitione resolutum.
          <milestone unit="par" n="13" />Simili modo datum fastidium stomachi nausiantis auertit et e facie foeditatem palloris excludit.
          <milestone unit="par" n="14" />Cum mero haustum calculos etiam quibus uesicae canalis obstruitur in harenae puluerem soluit.
        </p>
      </div>
      <div type="cap" n="53">
        <head>LIII De amygdalo</head>
        <p>
          <milestone unit="par" n="1" />Amygdalum recens, ut multis uidetur, stomachum onerat. 
          <milestone unit="par" n="2" />Dioscorides etiam prodesse stomacho arbitratur, si cum folliculo suo nucleus deuoretur.
          <milestone unit="par" n="3" />Caput praegrauat, caliginem nutrit, cupiditatem ueneriae uoluptatis accendit.
          <milestone unit="par" n="4" />Sicca etiam contra ebrietatem ualent, si ante uinum quinque sumantur.
          <milestone unit="par" n="5" />Sitim ex his inflammari illo argumento docetur quod uulpis cum amygdala deuorauerit nec aquam in proximo habuerit interire creditur.
          <milestone unit="par" n="6" />Somnum faciunt, urinam mouent, feminarum iusta praecipitant.
          <milestone unit="par" n="7" />Cum amulo et menta trita et in potionem perducta sanguinem reicientibus prosunt.
          <milestone unit="par" n="8" />Oleum in quo decocta sunt infusum capiti caducos et lethargicos excitat.
          <milestone unit="par" n="9" />Vlceribus canceratis et caninis morsibus trita cum melle subueniunt.
          <milestone unit="par" n="10" />Dolores iocineris ac renium decoctorum in aqua potus extinguit, admixto modico passo quo solet potionis eiusmodi amaritudo leniri.
          <milestone unit="par" n="11" />Cum resina terebinthina pro ecligmate data calculos frangunt, obstrictum canalem uesicae laborantis peruium praestant. 
          <milestone unit="par" n="12" />Tussi et colo prosunt cum elelisfaco ac melle contrita et in abellanae nucis magnitudine sumpta.
          <milestone unit="par" n="13" />Fit medicamentum ex amaris amygdalis, quod Dioscorides dia amygdalon picron appellat, spleni et iocineri maximeque aurugini necessarium, quod conficitur sic:
          <milestone unit="par" n="14" />amygdalorum unciae II, gentianae unciae IIII, anesi unciae II, absinthii Pontici uncia I, omnia simul tunsa cribrantur, ex eo puluere coclearium ex aqua datur.
          <milestone unit="par" n="15" />Mulsam miscent qui nimiam amaritudinem uitant. 
          <milestone unit="par" n="16" />Vehemens hoc esse etiam domesticis in uxore seruata experimentis probaui.
          <milestone unit="par" n="17" />Gummi, quod amygdali arbor exsudat, mixtum potioni reicientibus sanguinem saluberrimum creditur, tussim mitigat cum mero potum.
          <milestone unit="par" n="18" />Eadem et ceteris arboris partibus uis inesse traditur, ut folia uel cortex ad tempus assumpta aperiant, purgent et extenuent.
        </p>
      </div>
      <div type="cap" n="54">
        <head>LIIII De abellana</head>
        <p>
          <milestone unit="par" n="1" />Abellanae in cibo sumptae dolorem capiti incutiunt, stomachum inflatione distendunt, corpori sane pinguedinem conferunt. 
          <milestone unit="par" n="2" />Siccae si in uaso fictili torreantur, distillationibus mitigandis utilissime offeruntur. 
          <milestone unit="par" n="3" />Tritae ex aqua mulsa potaeque etiam uetustissimae tussis molestiam sedant.
          <milestone unit="par" n="4" />Alii tritas et cum passo bibendas dederunt ad pulmonis et iecoris uitia sananda.
          <milestone unit="par" n="5" />Multi tritas cum pipere miscuerunt et cum uino propinatas contra catarrum et tormenta uentris et urinae distillantis angustias ualere senserunt.
          <milestone unit="par" n="6" />Cum axungia uel adipe ursina contritae et alopeciis inlitae capillorum damna restituunt.
          <milestone unit="par" n="7" />Aiunt oculos infantium caesiorum ad colorem nigrum posse reuocari, si adustae cum oleo conterantur et ex eo cerebrum assidue perungatur.
        </p>
      </div>
      <div type="cap" n="55">
        <head>LV De pistacio</head>
        <p>
          <milestone unit="par" n="1" />Pistaciorum uirtus austera et styptica et prope aromatis gratis iuncta colligitur. 
          <milestone unit="par" n="2" />Ideoque etiam stomacho accommodata creduntur. 
          <milestone unit="par" n="3" />Maxime tamen constat et thoracis, item pulmonis et iecoris uitia purgari.
          <milestone unit="par" n="4" />Trita cum uino contra morsum serpentium prosunt.
        </p>
      </div>
      <div type="cap" n="56">
        <head>LVI De castanea</head>
        <p>
          <milestone unit="par" n="1" />Castaneae ex omnibus fortissimum quidem cibum corpori praestant sed qui difficile concoquatur. 
          <milestone unit="par" n="2" />Coctae in carbonibus uel in fictili sicco uaso assatae et cum melle ieiunis datae tussientibus prosunt.
          <milestone unit="par" n="3" />Aqua in qua cum suo cortice decoquuntur coeliacis, dysentericis, sanguinem excreantibus bibenda haud inutiliter propinatur.
          <milestone unit="par" n="4" />Interior membrana quae corticem fructumque discernit ad tertiam partem decocta in aqua et potui oblata mire aluum fluentem refrenat, adeo ut Dioscorides putet etiam cathartico dato per hanc potionem iri obuiam posse, si plus quam necesse sit purget.
        </p>
      </div>
      <div type="cap" n="57">
        <head>LVII De nuce</head>
        <p>
          <milestone unit="par" n="1" />Nux uiridis utpote adhuc aquatioris humoris styptica et frigida uirtute censetur. 
          <milestone unit="par" n="2" /> Potest denique et stomacho aliquid uigoris adquirere et uentrem cum garo sumpta mollire.
          <milestone unit="par" n="3" />Nuces siccae duae cum caricis duabus et uiginti rutae foliis addito salis grano simul conteruntur.
          <milestone unit="par" n="4" />Nullis uenenis opprimi poterit ea die qua quisque ieiunus acceperit.
          <milestone unit="par" n="5" />Inter kalendas et idus Iulias centum numero nuces, statim ut arbori demptae sunt, cortice adhaerente quassantur.
          <milestone unit="par" n="6" />His admiscentur aluminis scissi librae tres et in nouo fictili uaso ponuntur.
          <milestone unit="par" n="7" />Super haec infunduntur olei boni librae III et diligenter in loco neque humido neque nimium sicco obruuntur;
          <milestone unit="par" n="8" />post nonaginta dies dabunt oleum quod fluentium capillorum damna restituat.
        </p>
      </div>
      <div type="cap" n="58">
        <head>LVIII De pinea</head>
        <p>
          <milestone unit="par" n="1" />Fortissimus ex nucleis cibus est et humores optimos gignit et sitim sedat et stomachi acrimoniam temperat. 
          <milestone unit="par" n="2" />Purgat urinam.
           <milestone unit="par" n="3" />Praestat antidoti uicem cum laseris uncia I, nitri uncia I, cymini uncia I, palmularum uncia I: 
           <milestone unit="par" n="4" />omnia in oxymeli resoluta oxyporium iocundissimum praestant si uncia nuclei triti simul accipiatur.
           <milestone unit="par" n="5" />Cum uuis passis frequentius nuclei sumpti excitare creduntur tardiores ad usus ueneriae uoluptatis.
           <milestone unit="par" n="6" />Ipsae pineae cum resina quam gerunt tunsae singulae in singulis sextariis <supplied>aquae</supplied> ad dimidium decoquuntur.
           <milestone unit="par" n="7" />Ex eo cotidie binos haurire cyatos excreantibus sanguinem salutare est. 
           <milestone unit="par" n="8" />Cortex arboris decoctus in uino efficacissimam potionem contra uentris tormina subministrat.
        </p>
      </div>
      <div type="cap" n="59">
        <head>LVIIII De myxis</head>
        <p>
          <milestone unit="par" n="1" />Id namque manifeste stypticae uirtutis apparet et frigidae quamuis plurimum illis de rigore siccitas decoquat. 
          <milestone unit="par" n="2" />Verum et ardores febricitantium extinguit ore compressum et sitim mitigat et in cibo sumpta stomachum erigunt, solutioni uentris obsistunt.
          <milestone unit="par" n="3" />Trita et cum polline imposita collectiones suppurare non patiuntur.
          <milestone unit="par" n="4" />Ossa combusta et in puluerem redacta, butyro et melle comitantibus, non abiecti uigoris xerocollyrium praestant.
        </p>
      </div>
      <div type="cap" n="60">
        <head>LX De spomelidibus</head>
        <p>
          <milestone unit="par" n="1" />Hoc pomum Dioscorides frigidissimum affirmat atque ideo et laborem digestionis incutere. 
          <milestone unit="par" n="2" />Stypticum tamen et stomacho accommodatum plerique dixerunt. 
          <milestone unit="par" n="3" />Arboris eius natura cum malis congruit, aliquanto quidem infirmior, sed ut diximus propemodum potest causis similibus assumpta medicari.
        </p>
      </div>

    </body>
  </text>
</TEI>