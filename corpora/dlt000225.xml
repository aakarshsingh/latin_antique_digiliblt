<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>Expositio sermonum antiquorum</title>
    <author>Fulgentius (Fabius Planciades Fulgentius)</author>
    <respStmt>
     <resp>Correzione linguistica</resp>
     <name>Beatrice Strona</name>
    </respStmt>
    <respStmt>
     <resp>Codifica XML</resp>
     <name>Nadia Rosso</name>
    </respStmt>
   </titleStmt>
   <publicationStmt>
    <publisher>digilibLT</publisher>
    <pubPlace>Vercelli</pubPlace>
    <date>2015</date>
    <availability>
     <p><ref target="http://creativecommons.org/licenses/by-nc-sa/3.0/it/"/></p>
    </availability>
    <idno>dlt000225</idno>
   </publicationStmt>
   <sourceDesc>
    <p><hi rend="italic">Fabii Planciadis Fulgentii V. C. Opera; Accedunt Fabii Claudii Gordiani
      Fulgentii V. C. De aetatibus mundi et hominis et S. Fulgentii episcopi super Thebaiden</hi>,
     recensuit Rudulfus Helm, addenda adiecit Jean Preaux. Ed. stereotypa ed. anni 1898, Stutgardiae
     1970 (Bibliotheca Scriptorum Graecorum et Romanorum Teubneriana).</p>
   </sourceDesc>
  </fileDesc>
  <encodingDesc>
   <projectDesc>
    <p>digilibLT. Biblioteca digitale di testi latini tardoantichi.</p>
    <p>Progetto diretto da Raffaella Tabacco (responsabile della ricerca) e Maurizio Lana</p>
   </projectDesc>
   <editorialDecl>

    <p><hi rend="bold">Note di trascrizione e codifica del progetto digilibLT </hi></p>
    <p>Abbiamo riportato solo il testo stabilito dall'edizione di riferimento non seguendone
     l'impaginazione. Sono stati invece esclusi dalla digitalizzazione apparati, introduzioni, note
     e commenti e ogni altro contenuto redatto da editori moderni. </p>
    <p> I testi sono stati sottoposti a doppia rilettura integrale per garantire la massima
     correttezza di trascrizione</p>
    <p>Abbiamo normalizzato le U maiuscole in V seguendo invece l'edizione di riferimento per la
     distinzione u/v minuscole.</p>
    <p> Non è stato normalizzato l'uso delle virgolette e dei trattini.</p>
    <p> Non è stata normalizzata la formattazione nell'intero <hi rend="italic">corpus</hi>:
     grassetto, corsivo, spaziatura espansa.</p>
    <p>Sono stati normalizzati e marcati nel modo seguente i diacritici.<lb/> espunzioni:
     <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
     <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
     si visualizzano †testo† e †testo<lb/> lacuna materiale: <![CDATA[<gap/>]]> si visualizza
     [...]<lb/> lacuna integrata dagli editori:
     <![CDATA[<supplied><gap/></supplied> si visualizza <...>]]>
    </p>
    <p>Sono stati marcati i termini in lingua greca
     <![CDATA[<foreign xml:lang="grc">αβγ</foreign>]]>
    </p>
    <p>Ulteriori informazioni sulle norme di trascrizione e codifica su <ref
      target="http://digiliblt.lett.unipmn.it/upload/docs/note_di_trascrizione_e_di_codifica.pdf"
      >Note di trascrizione e codifica di testi latini tardoantichi
      [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
   </editorialDecl>
  </encodingDesc>
  <profileDesc>
   <langUsage>
    <language ident="la">Latino</language>
   </langUsage>
  </profileDesc>
 </teiHeader>

 <text>


  <body>

   <div type="pr" n="pr">
    <p><milestone unit="page" n="p. 111 Helm"/> Ne de tuorum praeceptorum, domine, serie nostra
     quicquam curtasse inoboedientia putaretur, libellum etiam quem de abstrusis sermonibus
     impertiri iussisti, in quantum memoriae enteca subrogare potuit absolutum retribui, non
     faleratis sermonum studentes spumis quam rerum manifestationibus dantes operam lucidandis.</p>
   </div>

   <div type="cap" n="1">
    <p>
     <del>Quid sit sandapila.</del> Sandapilam antiqui dici uoluerunt feretrum mortuorum, id est
     loculum, non in. quo nobilium corpora, sed in quo plebeiorum atque damnatorum cadauera
     portabantur, sicut Stesimbrotus Tasius de morte Policratis regis Samiorum descripsit dicens:
     ‘Posteaquam de cruce depositus, sandapila etiam deportatus est’.</p>
   </div>

   <div type="cap" n="2">
    <p>
     <del>Quid sit uispillo.</del> Vispillones dicti sunt baiules, quamuis Antidamas Eracleopolites
     uispillones dixerit nudatores cadauerum, sicut in historia Alexandri Macedonis <milestone
      unit="page" n="p. 112 Helm"/> scripsit dicens: ‘Plus quam trecentos cadauerum uispillones
     repperiens crucibus fixit’. Tamen Mnaseas scribit in Europae libro Apollinem, posteaquam a Ioue
     uictus atque interfectus est, a uispillonibus ad sepulturam delatus est.</p>
   </div>

   <div type="cap" n="3">
    <p>
     <del>Quid sit pollinctor.</del> Pollinctores dicti sunt qui funera morientia accurant; unde et
     Plautus in Menecmi comoedia ait: ‘Sicut pollinctor dixit qui eum pollinxerat’. Pollinctores
     dicti sunt quasi pollutorum unctores, id est cadauerum curatores, unde et Apuleius in Ermagora
     ait: ‘Pollincto eius funere domuitionem paramus’.</p>
   </div>

   <div type="cap" n="4">
    <p>
     <del>Quid sint manales lapides.</del> Labeo qui disciplinas Etruscas Tagetis et Bacitidis
     quindecim uoluminibus explanauit, ita ait: ‘Fibrae iecoris sandaracei coloris dum fuerint,
     manales tunc uerrere opus est petras’, id est quas solebant antiqui in modum cilindrorum per
     limites trahere pro pluuiae commutandam inopiam.</p>
   </div>

   <div type="cap" n="5">
    <p>
     <del>Quid sint neferendi sues.</del> Diofontus Lacedemonius, <milestone unit="page"
      n="p. 113 Helm"/> qui de sacris deorum scripsit, ait aput Athenas Marti solere sacrificare
     sacrum quod ecatonpefoneuma appellatur; si quis enim centum hostes interfecisset, Marti de
     homine sacrificabat aput insulam Blennon, quod sacrificatum est a duobus Cretensibus et uno
     Locro, id est Timne Cortiniensi, <supplied><gap/></supplied> Proculo Locro, sicut Solicrates
     scribit. Sed posteaquam hoc Atheniensibus displicuit, coeperunt offerre porcum castratum quem
     neferendum uocabant, id est quasi sine renibus. Et aput Romanos Varro scribit Sitium Dentatum
     centies et uicies pugnasse singulari certamine, cicatrices habere econtra quadraginta quinque,
     pos tergum nullam, coronas accepisse uiginti sex, armillas centum quadraginta; et istum primum
     sacrum fecisse Marti.</p>
   </div>

   <div type="cap" n="6">
    <p>
     <del>Quid sint ambignae oues.</del> Bebius Macer, qui fastalia sacrorum scripsit, ait Iunoni
     eas quae geminos parerent oues sacrificare cum duobus agnis altrinsecus religatis; quas oues
     ambignas uocari quasi ex utraque parte agnos habentes.</p>
   </div>

   <div type="cap" n="7">
    <p>
     <del>Quid sint suggrundaria.</del> Priori tempore suggrundaria antiqui dicebant sepulchra
     infantium qui necdum <milestone unit="page" n="p. 114 Helm"/> quadraginta dies implessent, quia
     nec busta dici poterant, quia ossa quae conburerentur non erant, nec tanta inmanitas cadaueris
     quae locum tumisceret; unde et Rutilius Geminus in Astianactis tragoedia ait: ‘Melius
     suggrundarium miser quereris quam sepulchrum’.</p>
   </div>

   <div type="cap" n="8">
    <p>
     <del>Quid sit silicernius.</del> Silicernios dici uoluerunt senes iam incuruos quasi iam
     sepulchrorum suorum silices cernentes; unde et Cincius Alimentus in historia de Gorgia Leontino
     scribit dicens: ‘Qui dum iam silicernius finem sui temporis expectaret, etsi morti non potuit,
     tamen infirmitatibus exultauit’.</p>
   </div>

   <div type="cap" n="9">
    <p>
     <del>Quid sint aruales fratres.</del> Acca Laurentina Romuli nutrix consueuerat pro agris semel
     in anno sacrificare cum duodecim filiis suis sacrificium praecedentibus; unde dum unus mortuus
     esset, propter nutricis gratiam Romulus in uicem defuncti se succedere pollicetur; unde et
     ritus processit cum XII iam deinceps sacrificare et aruales dici fratres, sicut Rutilius
     Geminus in libris pontificalibus memorat.</p>
   </div>

   <div type="cap" n="10">
    <p>
     <del>Quid sint iniuges boues.</del> Manilius Crestus in <milestone unit="page" n="p. 115 Helm"
     /> libro quem de deorum himnis scribit ait Mineruae iniuges boues sacrificare, id est iugum
     numquam ferentes, illa uidelicet causa, quod et uirginitas iugum nesciat maritale et uirtus
     numquam sit iugo prementi subiecta.</p>
   </div>

   <div type="cap" n="11">
    <p>
     <del>Quid sint semones.</del> Semones dici uoluerunt deos quos nec caelo dignos ascriberent ob
     meriti paupertatem, sicut sunt Priapus, Epona, Vertumnus, nec terrenos eos deputare uellent pro
     gratiae ueneratione, sicut Varro in mistagogorum libro ait: ‘Semoneque inferius derelicto deum
     depinnato orationis attollam alloquio’.</p>
   </div>

   <div type="cap" n="12">
    <p>
     <del>Quid sit blatterare.</del> Pacuuius in Seudone comedia inducit Sceparnum seruum ancillae
     dicentem: ‘Ni ego te blatterantem aspicerem, his mintium iudicassem’; blatterare enim quasi
     uerba trepidantia metu balbutire dixerunt.</p>
   </div>

   <div type="cap" n="13">
    <p>
     <del>Quid sit luscicius.</del> Luscicios dici uoluerunt in die parum uidentes, quos Greci
     miopes uocant; unde et Plautus in mercatoris comedia ait: ‘Mirum lolio uictitare <milestone
      unit="page" n="p. 116 Helm"/> te, tam uili tritico, quia lusciciosus es’; dicunt enim quod
     lolium comedentibus oculi obscurentur.</p>
   </div>

   <div type="cap" n="14">
    <p>
     <del>Quid sit tutulus.</del> Varro in pontificalibus ait tutulos sacerdotes dici breuium
     deorum. Numa uero Pompilius et ipse de pontificalibus scribens tutulum dici ait pallium quo
     sacerdotes caput tutabant, cum sacrificium accessissent, sicut et Virgilius: ‘Et capita ante
     aras Frigio uelamur amictu’.</p>
   </div>

   <div type="cap" n="15">
    <p>
     <del>Quid sit oria.</del> Oriam dicunt nauicellam modicam piscatoriam; unde et Plautus in
     Cacisto ait: ‘Malo hunc alligari ad oriam, ut semper piscetur, etsi sit tempestas maxima’.</p>
   </div>

   <div type="cap" n="16">
    <p>
     <del>Quid sit problema.</del> Problema dicta est propositio in capite libri quaestionaliter
     posita; unde et Demostenes pro Philippo ait — sed ne quid te Grecum turbet exemplum, ego pro
     hoc tibi Latinum feram — ait enim: ‘Problematis autenticum gradum tradamus astanti, cui nostra
     subsequens occurset oratio’. Nam et Tertullianus in libro quem de fato scripsit ita ait: ‘Redde
     huic fratri primum problematis mancipatum’.</p>
   </div>

   <div type="cap" n="17">
    <p>
     <del>Quid sit pumilior, quid sit glabrior.</del> Apuleius in <milestone unit="page"
      n="p. 117 Helm"/> asino aureo inducit sorores Psicae maritis detrahentis; dicit: ‘quouis puero
     pumiliorem et cucurbita glabriorem’; pumilios enim dicunt molles atque enerues, glabrum uero
     lenem et inberbem.</p>
   </div>

   <div type="cap" n="18">
    <p>
     <del>Quid sint sutelae.</del> Sutelam dici uolunt astutiam, quasi subtilia tela; unde et
     Plautus in Cassina ait: ‘Possis clam me sutelis tuis praeripere Cassinam uxorem, proinde ut
     postulas’.</p>
   </div>

   <div type="cap" n="19">
    <p>
     <del>Quid sit friguttire.</del> Friguttire dicitur subtiliter adgarrire; unde et Plautus in
     Cassina ait: ‘Quidnam friguttis?’ et Ennius in Telestide comedia sic ait: ‘Haec anus admodum
     friguttit; nimirum sauciauit se flore Liberi’.</p>
   </div>

   <div type="cap" n="20">
    <p>
     <del>Quid sit tittiuilicium.</del> Tittiuilicium dici uoluerunt fila putrida quae de telis
     cadunt; ut Plautus in Cassina ait: ‘Non ego hoc uerbum empsim tittiuilicio’, id est re admodum
     uilissima. Nam et Marcus Cornutus in satyra sic ait: ‘Tittiuiles Flacce do tibi’.<milestone
      unit="page" n="p. 118 Helm"/></p>
   </div>

   <div type="cap" n="21">
    <p>
     <del>Quid sint isculponeas.</del> Sculponeas dici uoluerunt cestus plumbo ligatos; unde et
     Neuius in Philemporo comedia ait: ‘Sculponeis battenda huic sunt latera probe’ et Plautus in
     Cassina simili modo ait: ‘Melius sculponeas, quibus battuatur tibi os, senex nequissime’.</p>
   </div>

   <div type="cap" n="22">
    <p>
     <del>Quid sit catillatum.</del> Catillare dicitur per alienas domus infrontate girare, a
     catulis tractum, quod per omnes domus circuant; unde et Propertius: ‘Catillata geris uadimonia,
     puplicum prostibulum’ et Plautus similiter ait: ‘Quin meam uxorem mittam catillatum?’</p>
   </div>

   <div type="cap" n="23">
    <p>
     <del>Quid sit capularis.</del> Capularem dici uoluerunt senem iam morti contiguum, sed et reos
     capulares dicebant, qui capulo digni fuerunt; unde et Lucilius ait: ‘Pergit capulare cadauer’
     et Flaccus Tibullus in Melene comedia ait: ‘Tune amare audes, edentule et capularis senex?’;
     edentulum enim quasi iam sine dentibus dici uoluit.</p>
   </div>

   <div type="cap" n="24">
    <p>
     <del>Quid sit promus et condus.</del> Promos et condos dici uoluerunt cellaritas, eo quod
     deintus promant et intus <milestone unit="page" n="p. 119 Helm"/> condant; unde et Plautus in
     Asinaria ait: ‘Ego sum promus condus procurator peni’; penum enim cellarium dicimus.</p>
   </div>

   <div type="cap" n="25">
    <p>
     <del>Quid sint suppetiae.</del> Suppetias dicimus auxilium; unde et Memos in tragoedia Herculis
     ait: ‘Ferte suppetias, optimi comites’.</p>
   </div>

   <div type="cap" n="26">
    <p>
     <del>Quid sit auctio.</del> Auctionem dici uoluerunt uenditionem, quasi quod et ementem augeat
     et uendentem; unde et Plautus in Curculione comedia ait: ‘Auctionem facio parasiticiam’.</p>
   </div>

   <div type="cap" n="27">
    <p>
     <del>Quid sit mnasiterna.</del> Mnasiternam dicunt aquae urnam, id est orceum; unde et
     Calpurnius in Fronesi comedia ait: ‘Vbi tu mnasiternatus aquam petas?’ et Plautus in Baccide
     ait: ‘Effer mnasiternam cum aqua foras’.</p>
   </div>

   <div type="cap" n="28">
    <p>
     <del>Quid est antistare.</del> Antistare dicimus praecellere; unde et Crispinus in Eraclea ait:
     ‘Diuinis uirtutibus antistans Alcides’.</p>
   </div>

   <div type="cap" n="29">
    <p>
     <del>Quid sit istega.</del> Stega est nauis proscenium uel <milestone unit="page"
      n="p. 120 Helm"/> tabulatum, super quod nautae ambulant, sicut Plautus ait in Crisalo: ‘Forte
     ego ut in stega consederam’.</p>
   </div>

   <div type="cap" n="30">
    <p>
     <del>Quid sit lembum.</del> Lembum est genus nauicellae uelocissimae, quos dromones dicimus,
     sicut Virgilius ait: ‘Quam qui auerso uix flumine lembum remigiis subigit’.</p>
   </div>

   <div type="cap" n="31">
    <p>
     <del>Quid sint ramenta.</del> Ramenta dici uoluerunt quasi quoddam proiecticium purgamentum;
     unde et Quintus Fabius Lucullus in epico carmine ait: ‘Vilissimum ramentum, proluuiosa
     pestis’.</p>
   </div>

   <div type="cap" n="32">
    <p>
     <del>Quid sint diouolares.</del> Diobolares dicuntur uilissimae meretrices quae sub paruo
     stipendio prostant, sicut Pammacius ait: ‘Diobolare prostibolum, quem ego actutum ut Dircem
     partitam reddam’; nam et Pacuuius similiter ait: ‘Non ego ita fui ut nunc sunt meretrices
     diobolae, quae suam nummi causa parui pendunt gratiam’.</p>
   </div>

   <div type="cap" n="33">
    <p>
     <del>Quid sit ueruina.</del> Veruina est genus iaculi longum quod aliquanti uerrutum uocant,
     sicut Gauius Bassus in satiris ait: ‘Veruina confodiende, non te nauci <milestone unit="page"
      n="p. 121 Helm"/> facio’; nauci enim quasi pro nihilo dici uoluerunt. Nam et Plautus in
     Baccide sic ait: ‘Si tibi macera est foris, at mihi ueruina est domi, qua te ego et illos
     conficiamus soricina nenia’.</p>
   </div>

   <div type="cap" n="34">
    <p>
     <del>Quid sint diuidiae.</del> Diuidias dixerunt tristitias, sicut Propertius <del>ait</del>:
     ‘Diuidias mentis conficit omnis amor’.</p>
   </div>

   <div type="cap" n="35">
    <p>
     <del>Quid sit iustitium.</del> Iustitium dicitur luctus puplicus, unde et Fronto in oratione
     pro Nucerinis ait: ‘Denique iustitium plebi indicitur’.</p>
   </div>

   <div type="cap" n="36">
    <p>
     <del>Quid sit coragium.</del> Coragium dicitur uirginale funus, sicut Apuleius in metamorfoseon
     ait: ‘Coragio itaque perfecto omnes domuitionem parant’.</p>
   </div>

   <div type="cap" n="37">
    <p>
     <del>Quid sit desiduo.</del> Desiduo dicitur diuturno; unde et Varro in Corallaria ait:
     ‘Diuidiae mihi fuerunt tum desiduo afuisse te’.</p>
   </div>

   <div type="cap" n="38">
    <p>
     <del>Quid sit floccio.</del> Flocci dixerunt quasi nihili, unde et Plautus ait: ‘Flocci pendo
     quid rerum geras’.</p>
   </div>

   <div type="cap" n="39">
    <p>
     <del>Quid sit lentaculum.</del> Lentaculum dicitur gustatio, sicut Calimacus in Thesia:
     ‘Lentaculum proferre Ioui’.<milestone unit="page" n="p. 122 Helm"/></p>
   </div>

   <div type="cap" n="40">
    <p>
     <del>Quid sit edulium.</del> Edulium dicitur ab edendo dictum, id est quasi praegustatiua
     comestio; unde et Apuleius in asino aureo ait: ‘Edulibus opipare excepta’.</p>
   </div>

   <div type="cap" n="41">
    <p>
     <del>Quid sint tucceta.</del> Tucceta dicuntur escae regiae, sicut Callimorfus in Piseis
      <del>ait</del>: ‘Ambrosio redolent tucceta fauore’.</p>
   </div>

   <div type="cap" n="42">
    <p>
     <del>Quid sit ferculum.</del> Ferculum dicitur missum carnium, unde et Petronius Arbiter ait:
     ‘Postquam ferculum allatum est’.</p>
   </div>

   <div type="cap" n="43">
    <p>
     <del>Quid sit miropola, quid sit adfatim, quid sit uenustare.</del> Miropolam dicunt qui
     unguenta uendunt, ut sunt pigmentarii, unde et Neuius in Diobolaria ait: ‘Miropola adfatim mihi
     unguentum largitus est, quo me uenustarem’; adfatim dicitur abundanter, uenustare uero
     exhilarare est.</p>
   </div>

   <div type="cap" n="44">
    <p>
     <del>Quid sit celocem.</del> Celocem dicunt genus nauicellae modicissimum, quod bamplum
     dicimus, unde et <milestone unit="page" n="p. 123 Helm"/> Apuleius in libro de re puplica ait:
     ‘Qui celocem regere nequit, onerariam petit’.</p>
   </div>

   <div type="cap" n="45">
    <p>
     <del>Quid sit celibatum.</del> Celibatum dici uoluerunt uirginitatis abstinentiam, unde et
     Felix Capella in libro de nuptiis Mercurii et Philologiae ait: ‘Placuit Mineruae pellere
     celibatum’.</p>
   </div>

   <div type="cap" n="46">
    <p>
     <del>Quid sit exercitus, quid sit nictare, quid sint ualgia.</del> Exercitus dicitur
     contemptus, unde et Plautus in milite glorioso ait: ‘Itane nos nostramque familiam habes
     exercitam’, et ubi supra ait: ‘Plus uideas ualgis quam sabiis, denique omnes nictant eum’;
     nictare enim dicimus cinnum facere, ualgia uero sunt labellorum obtortiones in subinatione
     factae, sicut et Petronius ait: ‘Obtorto ualgiter labello’.</p>
   </div>

   <div type="cap" n="47">
    <p>
     <del>Quid sint summates, quid sint simpolones, quid sit ganium.</del> Summates dicuntur uiri
     potentes, simpolones dicuntur conuiuae; nam et amicus sponsi qui cum eo per conuiuia ambulat
     simpolator dicitur; ganeum uero taberna <milestone unit="page" n="p. 124 Helm"/> est, unde et
     Sutrius in comedia Piscatoria ait: ‘Summates uiri simpolones facti sunt ganei’.</p>
   </div>

   <div type="cap" n="48">
    <p>
     <del>Quid sint praesegmina.</del> Praesegmina sunt partes corporis incisae, ut Tages in
     aruspicinis ait: ‘Praesegminibus amputatis’.</p>
   </div>

   <div type="cap" n="49">
    <p>
     <del>Quid sit congerra.</del> Congerrones dicuntur qui aliena ad se congregant, unde et aput
     Romanos gerrones Brutiani sunt dicti.</p>
   </div>

   <div type="cap" n="50">
    <p>
     <del>Quid sit cistella, quid sint crepundia.</del> Cistellam dicunt capsellam, ut Plautus
      <del>ait</del>: ‘Cistellam mihi effers cum crepundiis’, id est cum puerilibus ornamentis.</p>
   </div>

   <div type="cap" n="51">
    <p>
     <del>Quid sit fabre, quid sit pecuatum, quid sit aricinas.</del> Antidamas in moralibus libris
     ait: ‘Fabre conpactum animal hominem quis ferat sic ire pecuatum’ et ‘Auerruncassit deus tam
     aricinas hominum mentes’; fabre dicitur perfecte, auerruncare eradicare, aricinas testeas uel
     argilleas, pecuatum stultum.</p>
   </div>

   <div type="cap" n="52">
    <p>
     <del>Quid sit alucinare.</del> Alucinare dicitur uana somniari tractum ab alucitas quos nos
     conopes dicimus, sicut <milestone unit="page" n="p. 125 Helm"/> Petronius Arbiter ait: ‘Nam
     centum uernali me alucitae molestabant’.</p>
   </div>

   <div type="cap" n="53">
    <p>
     <del>Quid sit culleum.</del> Culleum dicitur saccum, in quo rei conclusi in mare mittuntur,
     sicut Plautus ait in Vidularia: ‘Iube hunc insui in culleo atque in altum deportari, si uis
     annonam bonam’.</p>
   </div>

   <div type="cap" n="54">
    <p>
     <del>Quid sit elogium.</del> Elogium est hereditas in malo, sicut Cornelius Tacitus in libro
     facetiarum ait: ‘Cessit itaque morum elogio in filiis derelicto’.</p>
   </div>

   <div type="cap" n="55">
    <p>
     <del>Quid sit lixa.</del> Lixa dicitur mercennarius, unde et Lucanus ait: ‘Stat dum lixa
     bibat’.</p>
   </div>

   <div type="cap" n="56">
    <p>
     <del>Quid sit sudum.</del> Sudum dicitur serenum; unde et Tiberianus ait: ‘Aureos subducit
     ignes sudus ora Lucifer’.</p>
   </div>

   <div type="cap" n="57">
    <p>
     <del>Quid sit luteum.</del> Luteum dicitur splendidum, unde et Pacuuius in tragoedia Tiestis
     ait: ‘Non illic luteis aurora biiugis’.</p>
   </div>

   <div type="cap" n="58">
    <p>
     <del>Quid sit abstemius.</del> Abstemius dicitur obseruans, <milestone unit="page"
      n="p. 126 Helm"/> sicut Rabirius in satira ait: ‘Abstemium merulenta fugit Mettenia
     nomen’.</p>
   </div>

   <div type="cap" n="59">
    <p>
     <del>Quid sit uadatus.</del> Vadatus dicitur obstrictus uel sub fideiussione ambulans, sicut
     Fenestella ait: ‘Penes quem uadatus, amicitiae nodolo tenebantur’.</p>
   </div>

   <div type="cap" n="60">
    <p>
     <del>Quid sint manubies.</del> Manubies dicuntur ornamenta regum, unde et Petronius Arbiter
     ait: ‘Tot regum manubies penes fugitiuum repertae’.</p>
   </div>

   <div type="cap" n="61">
    <p>
     <del>Quid sit aumacium.</del> Aumatium dicitur locum secretum puplicum sicut in theatris aut in
     circo, unde et Petronius Arbiter ait: ‘In aumatium memet ipsum conieci’.</p>
   </div>

   <div type="cap" n="62">
    <p>
     <del>Quid sit delenificus.</del> Delenificus dicitur blandilocus, unde et Lucretius comicus in
     Nummolaria ait: ‘Nescio quorsum mihi eueniant tua uerba tam delenifica’.</p>
   </div>



  </body>
 </text>

</TEI>
