<?xml version="1.0" encoding="UTF-8"?>
<?oxygen RNGSchema="file:teilite.rnc" type="compact"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title> Epitoma historiarum Philippicarum </title>
                <author> Marcus Iunianus Iustinus </author>
                <respStmt>
                    <resp>Correzione linguistica</resp>
                    <name>Alice Borgna</name>
                </respStmt>
                <respStmt>
                    <resp>Codifica XML</resp>
                    <name>Alice Borgna</name>
                </respStmt>
            </titleStmt>
            <publicationStmt>
                <publisher>DigilibLT</publisher>
                <pubPlace>Vercelli</pubPlace>
                <date>2011</date>
                <availability>
                    <p>
                        <ref target="http://creativecommons.org/licenses/by-nc-sa/3.0/it/"/>
                    </p>
                </availability>
                <idno>dlt000321</idno>
            </publicationStmt>
            <sourceDesc>
                <p> M. Iuniani Iustini Epitoma historiarum Philippicarum Pompei Trogi ; accedunt
                    prologi in Pompeium Trogum / post Franciscum Ruehl iterum edidit Otto Seel. -
                    Stuttgart : B. G. Teubner, 1972</p>
            </sourceDesc>
        </fileDesc>
        <encodingDesc>
            <projectDesc>
                <p>digilibLT. Biblioteca digitale di testi latini tardoantichi.</p>
                <p>Progetto diretto da Raffaella Tabacco (responsabile della ricerca) e Maurizio Lana</p>
            </projectDesc>
            <editorialDecl>
                <p><hi rend="bold">Note di trascrizione e codifica del progetto digilibLT </hi></p>
                <p>Abbiamo riportato solo il testo stabilito dall'edizione di riferimento non seguendone
                    l'impaginazione. Sono stati invece esclusi dalla digitalizzazione apparati, introduzioni, note
                    e commenti e ogni altro contenuto redatto da editori moderni. </p>
                <p> I testi sono stati sottoposti a doppia rilettura integrale per garantire la massima
                    correttezza di trascrizione</p>
                <p>Abbiamo normalizzato le U maiuscole in V seguendo invece l'edizione di riferimento per la
                    distinzione u/v minuscole.</p>
                <p> Non è stato normalizzato l'uso delle virgolette e dei trattini.</p>
                <p> Non è stata normalizzata la formattazione nell'intero <hi rend="italic">corpus</hi>:
                    grassetto, corsivo, spaziatura espansa.</p>
                <p>Sono stati normalizzati e marcati nel modo seguente i diacritici.<lb/> espunzioni:
                    <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
                    <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
                    si visualizzano †testo† e †testo<lb/> lacuna materiale: <![CDATA[<gap/>]]> si visualizza
                    [...]<lb/> lacuna integrata dagli editori:
                    <![CDATA[<supplied><gap/></supplied> si visualizza <...>]]>
                </p>
                <p>Sono stati marcati i termini in lingua greca
                    <![CDATA[<foreign xml:lang="grc">αγβ</foreign>]]>
                </p>
                <p>Ulteriori informazioni sulle norme di trascrizione e codifica su <ref
                    target="http://digiliblt.lett.unipmn.it/upload/docs/note_di_trascrizione_e_di_codifica.pdf"
                    >Note di trascrizione e codifica di testi latini tardoantichi
                    [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
            </editorialDecl>
        </encodingDesc>
        <profileDesc>
            <langUsage>
                <language ident="la">Latino</language>
            </langUsage>
        </profileDesc>
    </teiHeader>

    <text>
        <body>
            <div type="pr" n="pr">
                <head>PRAEFATIO</head>
                <p>
                    <milestone unit="par" n="1"/> Cum multi ex Romanis etiam consularis dignitatis
                    viri res Romanas Graeco peregrinoque sermone in historiam contulissent, seu
                    aemulatione gloriae sive varietate et novitate operis delectatus vir priscae
                    eloquentiae, Trogus Pompeius, Graecas et totius orbis historias Latino sermone
                    conposuit, ut, cum nostra Graece, Graeca quoque nostra lingua legi possent,
                    prorsus rem magni et animi et corporis adgressus. <milestone unit="par" n="2"/>
                    Nam cum plerisque auctoribus singulorum regum vel populorum res gestas
                    scribentibus opus suum ardui laboris videatur, nonne nobis Pompeius Herculea
                    audacia orbem terrarum adgressus videri debet, cuius libris omnium saeculorum,
                    regum, nationum populorumque res gestae continentur? <milestone unit="par" n="3"
                    /> Et quae historici Graecorum, prout commodum cuique fuit iter, segregatim
                    occupaverunt, omissis quae sine fructu erant, ea omnia Pompeius divisa
                    temporibus et serie rerum digesta conposuit. <milestone unit="par" n="4"/> Horum
                    igitur quattuor et quadraginta voluminum (nam totidem edidit) per otium, quo in
                    urbe versabamur, cognitione quaeque dignissima excerpsi et omissis his, quae nec
                    cognoscendi voluptate iucunda nec exemplo erant necessaria, breve veluti florum
                    corpusculum feci, ut haberent et qui Graece didicissent, quo admonerentur, et
                    qui non didicissent, quo instruerentur. <milestone unit="par" n="5"/> Quod ad te
                    non tam cognoscendi magis quam emendandi causa transmisi, simul ut et otii mei,
                    cuius et Cato reddendam operam putat, apud te ratio constaret. <milestone
                        unit="par" n="6"/> Sufficit enim mihi in tempore iudicium tuum, apud
                    posteros, cum obtrectationis invidia decesserit, industriae testimonium
                    habituro.<lb/></p>
            </div>
            <div type="lib" n="I">
                <head>LIBER I</head>
                <lb/>
                <div type="cap" n="1">
                    <p>
                        <milestone unit="par" n="1"/> Principio rerum gentium nationumque imperium
                        penes reges erat, quos ad fastigium huius maiestatis non ambitio popularis,
                        sed spectata inter bonos moderatio provehebat. <milestone unit="par" n="2"
                        />Populus nullis legibus tenebatur, arbitria principum pro legibus erant.
                            <milestone unit="par" n="3"/>Fines imperii tueri magis quam proferre mos
                        erat; intra suam cuique patriam regna finiebantur. <milestone unit="par"
                            n="4"/>Primus omnium Ninus, rex Assyriorum, veterem et quasi avitum
                        gentibus morem nova imperii cupiditate mutavit. <milestone unit="par" n="5"
                        />Hic primus intulit bella finitimis et rudes adhuc ad resistendum populos
                        terminos usque Libyae perdomuit. <milestone unit="par" n="6"/>Fuere quidem
                        temporibus antiquiores Vezosis Aegyptius et Scythiae rex Tanaus, quorum
                        alter in Pontum, alter usque Aegyptum excessit. <milestone unit="par" n="7"
                        />Sed longinqua, non finitima bella gerebant nec imperium sibi, sed populis
                        suis gloriam quaerebant contentique victoria imperio abstinebant. Ninus
                        magnitudine quaesitae dominationis continua possessione firmavit. <milestone
                            unit="par" n="8"/>Domitis igitur proximis, cum accessione virium fortior
                        ad alios transiret et proxima quaeque victoria instrumentum sequentis esset,
                        totius Orientis populos subegit. Postremum bellum illi fuit cum Zoroastre,
                        rege Bactrianorum, qui primus dicitur artes magicas invenisse et mundi
                        principia siderumque motus diligentissime spectasse. Hoc occiso et ipse
                        decessit, relicto adhuc impubere filio Ninia et uxore Semiramide.<lb/></p>
                </div>
                <div type="cap" n="2">
                    <p>
                        <milestone unit="par" n="1"/> Haec neque inmaturo puero ausa tradere
                        imperium nec ipsa palam tractare, tot ac tantis gentibus vix patienter Nino
                        viro, nedum feminae parituris, simulat se pro uxore Nini filium, pro femina
                        puerum. <milestone unit="par" n="2"/>Nam et statura utrique mediocris et vox
                        pariter gracilis et liniamentorum qualitas matri ac filio similis.
                            <milestone unit="par" n="3"/>Igitur bracchia et crura calciamentis,
                        caput tiara tegit; et ne novo habitu aliquid occultare videretur, eodem
                        ornatu et populum vestiri iubet, quem morem vestis exinde gens universa
                        tenet. <milestone unit="par" n="4"/>Sic primis initiis sexum mentita puer
                        esse credita est. <milestone unit="par" n="5"/>Magnas deinde res gessit;
                        quarum amplitudine ubi invidiam superatam putat, quae sit fatetur quemve
                        simulasset. <milestone unit="par" n="6"/>Nec hoc illi dignitatem regni
                        ademit, sed admirationem auxit, quod mulier non feminas modo virtute, sed
                        etiam viros anteiret. <milestone unit="par" n="7"/>Haec Babyloniam condidit
                        murumque urbi cocto latere circumdedit, arenae vice bitumine interstrato,
                        quae materia in illis locis passim invenitur e terra exaestuata. <milestone
                            unit="par" n="8"/>Multa et alia praeclara huius reginae fuere; siquidem,
                        non contenta adquisitos viro regni terminos tueri, Aethiopiam quoque imperio
                        adiecit. <milestone unit="par" n="9"/>Sed et Indis bellum intulit, quos
                        praeter illam et Alexandrum Magnum nemo intravit. <milestone unit="par"
                            n="10"/>Ad postremum cum concubitum filii petisset, ab eodem interfecta
                        est, duos et XXX annos post Ninum regno potita. Filius eius Ninias contentus
                        elaborato a parentibus imperio belli studia deposuit et, veluti sexum cum
                        matre mutasset, raro a viris visus in feminarum turba consenuit. <milestone
                            unit="par" n="11"/>Posteri quoque eius id exemplum secuti responsa
                        gentibus per internuntios dabant. <milestone unit="par" n="12"/>Imperium
                        Assyrii, qui postea Syri dicti sunt, mille trecentis annis tenuere.<lb/></p>
                </div>
                <div type="cap" n="3">
                    <p>
                        <milestone unit="par" n="1"/> Postremus apud eos regnavit Sardanapallus, vir
                        muliere corruptior. <milestone unit="par" n="2"/>Ad hunc videndum (quod
                        nemini ante eum permissum fuerat) praefectus ipsius Medis praepositus,
                        nomine Arbactus, cum admitti magna ambitione aegre obtinuisset, invenit eum
                        inter scortorum greges purpuras colo nentem et muliebri habitu, cum mollitia
                        corporis et oculorum lascivia omnes feminas anteiret, pensa inter virgines
                        partientem. <milestone unit="par" n="3"/>Quibus visis indignatus tali
                        feminae tantum virorum subiectum tractantique lanam ferrum et arma habentes
                        parere, progressus ad socios quid viderit refert; negat se ei parere posse,
                        qui se feminam malit esse quam virum. <milestone unit="par" n="4"/>Fit
                        igitur coniuratio; bellum Sardanapallo infertur. Quo ille audito non ut vir
                        regnum defensurus, sed, ut metu mortis mulieres solent, primo latebras
                        circumspicit, mox deinde cum paucis et inconpositis in bellum progreditur.
                            <milestone unit="par" n="5"/>Victus in regiam se recepit, ubi exstructa
                        incensaque pyra et se et divitias suas in incendium mittit, hoc solo
                        imitatus virum. <milestone unit="par" n="6"/>Post hunc rex constituitur
                        interfector eius Arbactus, qui praefectus Medorum fuerat. Is imperium ab
                        Assyriis ad Medos transfert.<lb/></p>
                </div>
                <div type="cap" n="4">
                    <p>
                        <milestone unit="par" n="1"/> Post multos deinde reges per ordinem
                        successionis regnum ad Astyagen descendit. <milestone unit="par" n="2"/>Hic
                        per somnum vidit ex naturalibus filiae, quam unicam habebat, vitem enatam,
                        cuius palmite omnis Asia obumbraretur. <milestone unit="par" n="3"/>Consulti
                        arioli ex eadem filia nepotem ei futurum, cuius magnitudo praenuntietur,
                        regnique ei amissionem portendi responderunt. <milestone unit="par" n="4"
                        />Hoc responso exterritus neque claro viro neque civi filiam suam, ne
                        paterna maternaque nobilitas nepoti animos extolleret, sed ex gente obscura
                        tum temporis Persarum Cambysi, mediocri viro, in matrimonium tradidit.
                            <milestone unit="par" n="5"/>Ac ne sic quidem somnii metu deposito
                        gravidam ad se filiam arcessit, ut sub avi potissimum oculis partus
                        necaretur. <milestone unit="par" n="6"/>Natus infans datur occidendus
                        Harpago, regis arcanorum participi. <milestone unit="par" n="7"/>Is veritus,
                        si ad filiam mortuo rege venisset imperium, quia nullum Astyages virilis
                        sexus genuerat, ne illa necati infantis ultionem, quoniam a patre non
                        potuisset, a ministro exigeret, pastori regii pecoris puerum exponendum
                        tradit. <milestone unit="par" n="8"/>Forte eodem tempore et ipsi pastori
                        natus filius erat. <milestone unit="par" n="9"/>Eius igitur uxor audita
                        regii infantis expositione summis precibus rogat sibi perferri ostendique
                        puerum. <milestone unit="par" n="10"/>Cuius precibus fatigatus pastor
                        reversus in silvam invenit iuxta infantem canem feminam parvulo ubera
                        praebentem et a feris alitibusque defendentem. <milestone unit="par" n="11"
                        />Motus et ipse misericordia, qua motam etiam canem viderat, puerum defert
                        ad stabula, eadem cane anxie prosequente. <milestone unit="par" n="12"/>Quem
                        ubi in manum mulier accepit, veluti ad notam adlusit, tantusque in illo
                        vigor et dulcis quidam blandientis infantis risus apparuit, ut pastorem
                        ultro rogaret uxor, suum partum pro illo exponeret permitteretque sibi sive
                        fortunae ipsius sive spei suae puerum nutrire. <milestone unit="par" n="13"
                        />Atque ita permutata sorte parvulorum hic pro filio pastoris educatur, ille
                        pro nepote regis exponitur. <milestone unit="par" n="14"/>Nutrici postea
                        nomen Spargos fuit, quia canem Persae sic vocant.<lb/></p>
                </div>
                <div type="cap" n="5">
                    <p>
                        <milestone unit="par" n="1"/> Puer deinde cum imperiosus inter pastores
                        esset, Cyri nomen accepit. <milestone unit="par" n="2"/>Mox rex inter
                        ludentes sorte delectus cum per lasciviam contumaces flagellis cecidisset, a
                        parentibus puerorum querela regi delata, indignantibus a servo regio
                        ingenuos homines servilibus verberibus adfectos. <milestone unit="par" n="3"
                        />Ille arcessito puero et interrogato, cum nihil mutato vultu fecisse se ut
                        regem respondisset, admiratum constantiam in memoriam somnii responsique
                        revocatur. <milestone unit="par" n="4"/>Atque ita cum et vultus similitudo
                        et expositionis tempora et pastoris confessio convenirent, nepotem agnovit.
                            <milestone unit="par" n="5"/>Et quoniam defunctus sibi somnio videretur
                        agitato inter pastores regno, animum minacem dumtaxat in illo fregit.
                            <milestone unit="par" n="6"/>Ceterum Harpago, amico suo, infestus in
                        ultionem servati nepotis filium eius interfecit epulandumque patri tradidit.
                            <milestone unit="par" n="7"/>Sed Harpagus ad praesens tempus dissimulato
                        dolore odium regis in vindictae occasionem distulit. <milestone unit="par"
                            n="8"/>Interiecto deinde tempore cum adolevisset Cyrus, dolore orbitatis
                        admonitus scribit ei, ut ablegatus ab avo in Persas fuerit, ut occidi eum
                        parvulum avus iusserit, ut beneficio suo servatus sit, ut regem offenderit,
                        ut filium amiserit. <milestone unit="par" n="9"/>Hortatur exercitum paret et
                        pronam ad regnum viam ingrediatur, Medorum transitionem pollicitus.
                            <milestone unit="par" n="10"/>Epistula quia palam ferri nequibat regis
                        custodibus omnes aditus obsidentibus, exenterato lepori inseritur lepusque
                        in Persas Cyro ferendus fido servo traditur; addita retia, ut sub specie
                        venatoris dolus lateret.<lb/></p>
                </div>
                <div type="cap" n="6">
                    <p>
                        <milestone unit="par" n="1"/> Lectis ille epistulis eadem somnio adgredi
                        iussus, sed praemonitus, ut quem primum postera die obvium habuisset, socium
                        coeptis adsumeret. <milestone unit="par" n="2"/>Igitur antelucano tempore
                        ruri iter ingressus obvium habuit servum de ergastulo cuiusdam Medi, nomine
                        Sybaren. <milestone unit="par" n="3"/>Huius requisita origine ut in Persis
                        genitum audivit, demptis conpedibus adsumptoque comite Persepolim
                        regreditur. <milestone unit="par" n="4"/>Ibi convocato populo iubet omnes
                        praesto cum securibus esse et silvam viae circumdatam excidere. <milestone
                            unit="par" n="5"/>Quod cum strenue fecissent, eosdem postera die
                        adparatis epulis invitat;<milestone unit="par" n="6"/>dein cum alacriores
                        ipso convivio factos videret, rogat: si condicio ponatur, utrius vitae
                        sortem legant, hesterni laboris an praesentium epularum? "Praesentium" ut
                        adclamavere omnes, ait hesterno similem labori omnem vitam acturos, quoad
                        Medis pareant; se secutos hodiernis epulis. <milestone unit="par" n="7"
                        />Laetis omnibus bellum Medis infert. <milestone unit="par" n="8"/>Astyages
                        meriti sui in Harpago oblitus summam belli eidem committit,<milestone
                            unit="par" n="9"/>qui exercitum acceptum statim Cyro per deditionem
                        tradidit regisque crudelitatem perfidia defectionis ulciscitur. <milestone
                            unit="par" n="10"/>Quod ubi Astyages audivit, contractis undique
                        auxiliis ipse in Persas proficiscitur et repetito alacrius certamine
                        pugnantibus suis partem exercitus de tergo ponit<milestone unit="par" n="11"
                        />et tergiversantes ferro agi in hostes iubet ac denuntiat suis, ni
                        vincerent, non minus fortes post terga inventuros, quam a frontibus viros;
                        proinde videant, fugientibus haec an illa pugnantibus acies rumpenda sit.
                            <milestone unit="par" n="12"/>Ingens post necessitatem pugnandi animus
                        exercitui eius accessit. <milestone unit="par" n="13"/>Pulsataque cum
                        Persarum acies paulatim cederet, matres et uxores eorum obviam occurrunt;
                        orant in proelium revertantur;<milestone unit="par" n="14"/>cunctantibus
                        sublata veste obscena corporis ostendunt regantes, num in uteros matrum vel
                        uxorum vellent refugere. <milestone unit="par" n="15"/>Hac repressi
                        castigatione in proelium redeunt et facta inpressione quos fugiebant fugere
                        conpellunt. <milestone unit="par" n="16"/>In eo proelio Astyages capitur,
                        cui Cyrus nihil aliud quam regnum abstulit nepotemque in illo magis quam
                        victorem egit, eumque maximae genti Hyrcanorum praeposuit. <milestone
                            unit="par" n="17"/>Nam in Medos reverti ipse noluit. Hic finis imperii
                        Medorum fuit. regnaverunt annis CCCL.<lb/></p>
                </div>
                <div type="cap" n="7">
                    <p>
                        <milestone unit="par" n="1"/> Initio regni Cyrus Sybaren, coeptorum socium,
                        quem iuxta nocturnum visum ergastulo liberaverat comitemque in omnibus rebus
                        habuerat, Persis praeposuit sororemque suam ei in matrimonium dedit.
                            <milestone unit="par" n="2"/>Sed civitates, quae Medorum tributariae
                        fuerant, mutato imperio etiam condicionem suam mutatam arbitrantes a Cyro
                        defecerunt, quae res multorum bellorum Cyro causa et origo fuit. <milestone
                            unit="par" n="3"/>Domitis deinde plerisque cum adversus Babylonios
                        bellum gereret, Babyloniis rex Lydorum Croesus, cuius opes divitiaeque
                        insignes ea tempestate erant, in auxilium venit; victusque iam de se
                        sollicitus in regnum refugit. <milestone unit="par" n="4"/>Cyrus quoque post
                        victoriam conpositis in Babylonia rebus bellum transfert in Lydiam.
                            <milestone unit="par" n="5"/>Ibi fortuna prioris proelii perculsum iam
                        Croesi exercitum nullo negotio fundit; Croesus ipse capitur. <milestone
                            unit="par" n="6"/>Sed quanto bellum minoris periculi, tanto et mitior
                        victoria. <milestone unit="par" n="7"/>Croeso et vita et patrimonii partes
                        et urbs Beroe concessa, in qua etsi non regiam vitam, proximam tamen
                        maiestati regiae degeret. <milestone unit="par" n="8"/>Haec clementia non
                        minus victori quam victo utilis fuit. <milestone unit="par" n="9"/>Quippe ex
                        universa Graecia, cognito quod inlatum Croeso bellum esset, auxilia velut ad
                        commune extinguendum incendium confluebant;<milestone unit="par" n="10"
                        />tantus Croesi amor apud omnes urbes erat passurusque Cyrus grave bellum
                        Graeciae fuit, si quid in Croeso crudelius consuluisset. <milestone
                            unit="par" n="11"/>Interiecto deinde tempore occupato in aliis bellis
                        Cyro Lydi rebellavere,<milestone unit="par" n="12"/>quibus iterum victis
                        arma et equi adempti iussique cauponas et ludicras artes et lenocinia
                        exercere. <milestone unit="par" n="13"/>Ac sic gens industria quondam potens
                        et manu strenua effeminata mollitie luxuriaque virtutem pristinam perdidit
                        et quos ante Cyrum invictos bella praestiterunt, in luxuriam lapsos otium ac
                        desidia superavit. <lb/><milestone unit="par" n="14"/>Fuere Lydis multi ante
                        Croesum reges variis casibus memorabiles, nullus tamen fortunae Candauli
                        conparandus. <milestone unit="par" n="15"/>Hic uxorem, quam propter formae
                        pulchritudinem deperibat, praedicare omnibus solebat, non contentus
                        voluptatum suarum tacita conscientia, nisi etiam matrimonii reticenda
                            publicaret,<milestone unit="par" n="16"/>prorsus quasi silentium damnum
                        pulchritudinis esset. <milestone unit="par" n="17"/>Ad postremum, ut
                        adfirmationi suae fidem faceret, nudam sodali suo Gygi ostendit. <milestone
                            unit="par" n="18"/>Quo facto et amicum in adulterium uxoris sollicitatum
                        hostem sibi fecit et uxorem, veluti tradito alii amore, a se alienavit.
                            <milestone unit="par" n="19"/>Namque brevi tempore caedes Candauli
                        nuptiarum praemium fuit et uxor mariti sanguine dotata regnum viri et se
                        pariter adultero tradidit.<lb/></p>
                </div>
                <div type="cap" n="8">
                    <p>
                        <milestone unit="par" n="1"/> Cyrus subacta Asia et universo Oriente in
                        potestatem redacto Scythis bellum infert. <milestone unit="par" n="2"/>Erat
                        eo tempore regina Scytharum Tamyris, quae non muliebriter adventu hostium
                        territa, cum prohibere eos transitu Araxis fluminis posset, transire
                        permisit, et sibi faciliorem pugnam intra regni sui terminos rata et
                        hostibus obiectu fluminis fugam difficiliorem. <milestone unit="par" n="3"/>
                        Itaque Cyrus traiectis copiis, cum aliquantisper in Scythiam processisset,
                        castra metatus est. <milestone unit="par" n="4"/>Dein postera die simulato
                        metu, quasi refugiens castra deseruisset, ita vini adfatim et ea, quae
                        epulis erant necessaria, reliquit. <milestone unit="par" n="5"/>Quod cum
                        nuntiatum reginae esset, adulescentulum filium ad insequendum eum cum tertia
                        parte copiarum mittit. <milestone unit="par" n="6"/>Cum ventum ad castra
                        Cyri esset, ignarus rei militaris adulescens, veluti ad epulas, non ad
                        proelium venisset, omissis hostibus insuetos barbaros vino se onerare
                            patitur,<milestone unit="par" n="7"/>priusque Scythae ebrietate quam
                        bello vincuntur. <milestone unit="par" n="8"/>Nam cognitis his Cyrus
                        reversus per noctem saucios opprimit omnesque Scythas cum reginae filio
                        interfecit. <milestone unit="par" n="9"/>Amisso tanto exercitu et, quod
                        gravius dolendum, unico filio Tamyris orbitatis dolorem non in lacrimas
                        effudit, sed in ultionis solacia intendit hostesque recenti victoria
                        exsultantes pari insidiarum fraude circumvenit;<milestone unit="par" n="10"
                        />quippe simulata diffidentia propter vulnus acceptum refugiens Cyrum ad
                        angustias usque perduxit. <milestone unit="par" n="11"/>Ibi conpositis in
                        montibus insidiis ducenta milia Persarum cum ipso rege trucidavit.
                            <milestone unit="par" n="12"/>In qua victoria etiam illud memorabile
                        fuit, quod ne nuntius quidem tantae cladis superfuit. <milestone unit="par"
                            n="13"/>Caput Cyri amputatum in utrem humano sanguine repletum coici
                        regina iubet cum hac exprobratione crudelitatis: "Satia te" inquit
                        "sanguine, quem sitisti cuiusque insatiabilis semper fuisti". <milestone
                            unit="par" n="14"/>Cyrus regnavit annis XXX, non initio tantum regni,
                        sed continuo totius temporis successu admirabiliter insignis.<lb/></p>
                </div>
                <div type="cap" n="9">
                    <p>
                        <milestone unit="par" n="1"/> Huic successit filius Cambyses, qui imperio
                        patris Aegyptum adiecit;<milestone unit="par" n="2"/>sed offensus
                        superstitionibus Aegyptiorum Apis ceterorumque deorum aedes dirui iubet.
                            <milestone unit="par" n="3"/>Ad Hammonis quoque nobilissimum templum
                        expugnandum exercitum mittit, qui tempestatibus et harenarum molibus
                        oppressus interiit. <milestone unit="par" n="4"/>Post haec per quietem vidit
                        fratrem suum Mergim regnaturum. <milestone unit="par" n="5"/>Quo somnio
                        exterritus non dubitavit post sacrilegia etiam parricidium facere.
                            <milestone unit="par" n="6"/>Erat enim difficile, ut parceret suis, qui
                        cum contemptu religionis grassatus etiam adversus deos fuerat. <milestone
                            unit="par" n="7"/>Ad hoc tam crudele ministerium magum quendam ex amicis
                        delegit, nomine Cometen. <milestone unit="par" n="8"/>Interim ipse gladio
                        sua sponte evaginato in femur graviter vulneratus occubuit poenasque luit
                        seu imperati parricidii seu perpetrati sacrilegii. <milestone unit="par"
                            n="9"/>Quo nuntio accepto magus ante famam amissi regis occupat facinus
                        prostratoque Mergide, cui regnum debebatur, fratrem suum subiecit Oropasten.
                            <milestone unit="par" n="10"/>Erat enim et oris et corporis liniamentis
                        persimilis, ac nemine subesse dolum arbitrante pro Mergide rex Oropasta
                        constituitur. <milestone unit="par" n="11"/>Quae res eo occultior fuit, quod
                        apud Persas persona regis sub specie maiestatis occulitur. <milestone
                            unit="par" n="12"/>Igitur magi ad favorem populi conciliandum tributa et
                        militiae vacationem in triennium permittunt,<milestone unit="par" n="13"/>ut
                        regnum, quod fraude quaesierant, indulgentiae largitionibus confirmarent.
                            <milestone unit="par" n="14"/>Quae res suspecta primo Hostani, viro
                        nobili et in coniectura sagacissimo, fuit. <milestone unit="par" n="15"
                        />Itaque per internuntios quaerit de filia, quae inter regias paelices erat,
                        an Cyri filius rex esset. <milestone unit="par" n="16"/>Illa nec se ipsam
                        scire ait nec ex alia posse cognoscere, quia singulae separatim recludantur.
                            <milestone unit="par" n="17"/>Tum pertractare caput dormienti iubet: nam
                        mago Cambyses aures utrasque praeciderat. <milestone unit="par" n="18"
                        />Factus dein per filiam certior sine auribus regem esse, optimatibus
                        Persarum rem indicat et in caedem falsi regis inpulsos sacramenti religione
                        obstringit. <milestone unit="par" n="19"/>Septem tantum conscii fuere huius
                        coniurationis, qui ex continenti, ne dato in paenitentiam spatio res per
                        quemquam narraretur, occultato sub veste ferro ad regiam pergunt. <milestone
                            unit="par" n="20"/>Ibi obviis interfectis ad magos perveniunt, quibus ne
                        ipsis quidem animus in auxilium sui defuit,<milestone unit="par" n="21"
                        />siquidem stricto ferro duos de coniuratis interficiunt. <milestone
                            unit="par" n="22"/>Ipsi tamen corripiuntur a pluribus, quorum alterum
                        Gobryas medium amplexus, cunctantibus sociis, ne ipsum pro mago
                        transfoderent, quia res obscuro loco gerebatur, vel per suum corpus adigi
                        mago ferrum iussit. <milestone unit="par" n="23"/>Fortuna tamen ita regente
                        illo incolumi magus interficitur.<lb/></p>
                </div>
                <div type="cap" n="10">
                    <p>
                        <milestone unit="par" n="1"/> Occisis magis magna quidem gloria recuperati
                        regni principum fuit, sed multo maior in eo, quod, cum de regno ambigerent,
                        concordare potuerunt. <milestone unit="par" n="2"/>Erant enim virtute et
                        nobilitate ita pares, ut difficilem ex his populo electionem aequalitas
                        faceret. <milestone unit="par" n="3"/>Ipsi igitur viam invenerunt, qua de se
                        iudicium religioni et fortunae committerent,<milestone unit="par" n="4"
                        />pactique inter se sunt, ut die statuta omnes equos ante regiam primo mane
                        perducerent, et cuius equus inter solis ortum hinnitum primus edidisset, is
                        rex esset. <milestone unit="par" n="5"/>Nam et solem Persae unum deum esse
                        credunt et equos eidem deo sacratos ferunt. <milestone unit="par" n="6"/>Et
                        erat inter coniuratos Darius, Hystaspis filius, cui de regno sollicito equi
                        custos ait, si ea res victoriam moraretur, nihil negotii superesse.
                            <milestone unit="par" n="7"/>Per noctem deinde equum pridie constitutam
                        diem ad eundem locum ducit ibique equae admittit, ratus ex voluptate Veneris
                        futurum quod evenit. <milestone unit="par" n="8"/>Postera die itaque, cum ad
                        statutam horam omnes convenissent, Darii equus cognito loco ex desiderio
                        feminae hinnitum statim edidit et segnibus aliis felix auspicium domino
                        primus emisit. <milestone unit="par" n="9"/>Tanta moderatio ceteris fuit, ut
                        audito auspicio confestim equis desilierint et Darium regem salutaverint.
                            <milestone unit="par" n="10"/>Populus quoque universus secutus iudicium
                        principum eundem regem constituit. <milestone unit="par" n="11"/>Sic regnum
                        Persarum septem nobilissimorum virorum virtute quaesitum tam levi momento in
                        unum conlatum est. <milestone unit="par" n="12"/>Incredibile prorsus tanta
                        patientia gessisse eos, quod ut eriperent magis, mori non recusaverint.
                            <milestone unit="par" n="13"/>Quamquam praeter formam virtutemque hoc
                        imperio dignam etiam cognatio Dario iuncta cum pristinis regibus fuit.
                            <milestone unit="par" n="14"/>Principio igitur regni Cyri filiam in
                        matrimonium recepit, regalibus nuptiis regnum firmaturus, ut non tam in
                        extraneum translatum, quam in familiam Cyri reversum videretur. <milestone
                            unit="par" n="15"/>Interiecto deinde tempore cum Assyrii descivissent et
                        Babyloniam occupassent difficilisque urbis expugnatio esset, aestuante rege
                        unus de interfectoribus magorum, Zopyrus, domi se verberibus lacerari toto
                        corpore iubet, nasum, aures et labia sibi praecidi, atque ita regi
                        inopinanti se offert. <milestone unit="par" n="16"/>Attonitum et quaerentem
                        Darium causas auctoremque tam foedae lacerationis tacitus quo proposito
                        fecerit edocet, formatoque in futura consilio transfugae titulo Babyloniam
                        proficiscitur. <milestone unit="par" n="17"/>Ibi ostendit populo laniatum
                        corpus, queritur crudelitatem regis, a quo in regni petitione non virtute,
                        sed auspicio, non iudicio hominum, sed hinnitu equi superatus sit;<milestone
                            unit="par" n="18"/>iubet illos ex amicis exemplum capere, quid hostibus
                        cavendum sit;<milestone unit="par" n="19"/>hortatur, non moenibus magis quam
                        armis confidant, patianturque se commune bellum recentiore ira gerere.
                            <milestone unit="par" n="20"/>Nota nobilitas viri pariter et virtus
                        omnibus erat, nec de fide timebant, cuius veluti pignora vulnera corporis et
                        iniuriae notas habebant. <milestone unit="par" n="21"/>Constituitur ergo dux
                        omnium suffragio, et accepta parva manu semel atque iterum cedentibus ex
                        consulto Persis secunda proelia facit. <milestone unit="par" n="22"/>Ac
                        postremo universum sibi creditum exercitum Dario prodit urbemque ipsam in
                        potestatem eius redigit. <milestone unit="par" n="23"/>Post haec Darius
                        bellum Scythis infert, quod sequenti volumine referetur.<lb/></p>
                </div>
            </div>
            <div type="lib" n="II">
                <head>LIBER II</head>
                <lb/>
                <div type="cap" n="1">
                    <p>
                        <milestone unit="par" n="1"/> In relatione rerum ab Scythis gestarum, quae
                        satis amplae magnificaeque fuerunt, principium ab origine repetendum est.
                            <milestone unit="par" n="2"/>Non enim minus inlustria initia quam
                        imperium habuere, nec virorum magis quam feminarum virtutibus
                            claruere,<milestone unit="par" n="3"/>quippe cum ipsi Parthos
                        Bactrianosque, feminae autem eorum Amazonum regna condiderint,<milestone
                            unit="par" n="4"/>prorsus ut res gestas virorum mulierumque
                        considerantibus incertum sit, uter apud eos sexus inlustrior fuerit.
                            <milestone unit="par" n="5"/>Scytharum gens antiquissima semper habita,
                        quamquam inter Scythas et Aegyptios diu contentio de generis vetustate
                        fuerit Aegyptiis praedicantibus,<milestone unit="par" n="6"/>initio rerum,
                        cum aliae terrae nimio fervore solis arderent, aliae rigerent frigoris
                        inmanitate, ita ut non modo primae generare homines, sed ne advenas quidem
                        recipere ac tueri possent, priusquam adversus calorem vel frigus velamenta
                        corporis invenirentur vel locorum vitia quaesitis arte remediis
                            mollirentur,<milestone unit="par" n="7"/>Aegyptum ita temperatam semper
                        fuisse, ut neque hiberna frigora nec aestivi solis ardores incolas eius
                            premerent,<milestone unit="par" n="8"/>solum ita fecundum, ut
                        alimentorum in usum hominum nulla terra feracior fuerit. <milestone
                            unit="par" n="9"/>Iure igitur ibi primum homines natos videri debere,
                        ubi educari facillime possent. <milestone unit="par" n="10"/>Contra Scythae
                        caeli temperamentum nullum esse vetustatis argumentum putabant. <milestone
                            unit="par" n="11"/>Quippe naturam, cum primum incrementa caloris ac
                        frigoris regionibus distinxit, statim ad locorum patientiam animalia quoque
                            generasse;<milestone unit="par" n="12"/>sed et arborum ac frugum pro
                        regionum condicione apte genera variata. <milestone unit="par" n="13"/>Et
                        quanto Scythis sit caelum asperius quam Aegyptiis, tanto et corpora et
                        ingenia esse duriora. <milestone unit="par" n="14"/>Ceterum si mundi, quae
                        nunc partes sunt, aliquando unitas fuit, sive inluvies aquarum principio
                        rerum terras obrutas tenuit, sive ignis, qui et mundum genuit, cuncta
                        possedit, utriusque primordii Scythas origine praestare. <milestone
                            unit="par" n="15"/>Nam si ignis prima possessio rerum fuit, qui paulatim
                        extinctus sedem terris dedit, nullam prius quam septemtrionalem partem
                        hiemis rigore ab igne secretam, adeo ut nunc quoque nulla magis rigeat
                            frigoribus;<milestone unit="par" n="16"/>Aegyptum vero et totum Orientem
                        tardissime temperatum, quippe qui etiam nunc torrenti calore solis
                        exaestuet. <milestone unit="par" n="17"/>Quodsi omnes quondam terrae
                        submersae profundo fuerunt, profecto editissimam quamque partem
                        decurrentibus aquis primum detectam, humillimo autem solo eandem aquam
                        diutissime inmoratam;<milestone unit="par" n="18"/>et quanto prior quaeque
                        pars terrarum siccata sit, tanto prius animalia generare coepisse.
                            <milestone unit="par" n="19"/>Porro Scythiam adeo editiorem omnibus
                        terris esse, ut cuncta flumina ibi natam in Maeotim, tum deinde in Ponticum
                        et Aegyptium mare decurrant;<milestone unit="par" n="20"/>Aegyptum autem,
                        quae tot regum, tot saeculorum cura inpensaque munita sit et adversum vim
                        incurrentium aquarum tantis structa molibus, tot fossis concisa, ut, cum his
                        arceantur, illis recipiantur aquae, nihilo minus coli nisi excluso Nilo non
                        potuerit, nec possit videri hominum vetustate ultima, quae aggerationibus
                        regum sive Nili trahentis limum terrarum recentissima videatur. <milestone
                            unit="par" n="21"/>His igitur argumentis superatis Aegyptiis antiquiores
                        semper Scythae visi.<lb/></p>
                </div>
                <div type="cap" n="2">
                    <p>
                        <milestone unit="par" n="1"/>Scythia autem in orientem porrecta includitur
                        ab uno latere Ponto, ab altero montibus Riphaeis, a tergo Asia et Phasi
                        flumine. <milestone unit="par" n="2"/>Multum in longitudinem et latitudinem
                        patet. <milestone unit="par" n="3"/>Hominibus inter se nulli fines. Neque
                        enim agrum exercent, nec domus illis ulla aut tectum aut sedes est, armenta
                        et pecora semper pascentibus et per incultas solitudines errare solitis.
                            <milestone unit="par" n="4"/>Vxores liberosque secum in plaustris
                        vehunt, quibus coriis imbrium hiemisque causa tectis pro domibus utuntur.
                            <milestone unit="par" n="5"/>Iustitia gentis ingeniis culta, non
                        legibus. <milestone unit="par" n="6"/>Nullum scelus apud eos furto gravius:
                        quippe sine tecti munimento pecora et armenta habentibus quid inter silvas
                        superesset, si furari liceret?<milestone unit="par" n="7"/>Aurum et argentum
                        non perinde ac reliqui mortales adpetunt. <milestone unit="par" n="8"/>Lacte
                        et melle vescuntur. <milestone unit="par" n="9"/>Lanae his usus ac vestium
                        ignotus et quamquam continuis frigoribus urantur, pellibus tamen ferinis ac
                        murinis utuntur. <milestone unit="par" n="10"/>Haec continentia illis morum
                        quoque iustitiam edidit, nihil alienum concupiscentibus; quippe ibidem
                        divitiarum cupido est, ubi et usus. <milestone unit="par" n="11"/>Atque
                        utinam reliquis mortalibus similis moderatio abstinentiaque alieni
                            foret;<milestone unit="par" n="12"/>profecto non tantum bellorum per
                        omnia saecula terris omnibus continuaretur,<milestone unit="par" n="13"
                        />neque plus hominum ferrum et arma quam naturalis fatorum condicio raperet,
                        prorsus ut admirabile videatur, hoc illis naturam dare,<milestone unit="par"
                            n="14"/>quod Graeci longa sapientium doctrina praeceptisque
                        philosophorum consequi nequeunt, cultosque mores incultae barbariae
                        conlatione superari. <milestone unit="par" n="15"/>Tanto plus in illis
                        proficit vitiorum ignoratio quam in his cognitio virtutis.<lb/></p>
                </div>
                <div type="cap" n="3">
                    <p>
                        <milestone unit="par" n="1"/>Imperium Asiae ter quaesivere; ipsi perpetuo ab
                        alieno imperio aut intacti aut invicti mansere. <milestone unit="par" n="2"
                        />Darium, regem Persarum, turpi ab Scythia submoverunt fuga,<milestone
                            unit="par" n="3"/>Cyrum cum omni exercitu trucidaverunt,<milestone
                            unit="par" n="4"/>Alexandri Magni ducem Zopyriona pari ratione cum
                        copiis universis deleverunt. <milestone unit="par" n="5"/>Romanorum
                        audivere, non sensere arma. <milestone unit="par" n="6"/>Parthicum et
                        Bactrianum imperium ipsi condiderunt. <milestone unit="par" n="7"/>Gens
                        laboribus et bellis aspera, vires corporum inmensae; nihil parare, quod
                        amittere timeant, nihil victores praeter gloriam concupiscunt. <milestone
                            unit="par" n="8"/>Primus Scythis bellum indixit Vezosis, rex Aegyptius,
                        missis prius legationibus, qui hostibus parendi legem dicerent. <milestone
                            unit="par" n="9"/>Sed Scythae iam ante de adventu regis a finitimis
                        certiores facti legatis respondent:<milestone unit="par" n="10"/>tam
                        opulenti populi ducem stolide adversus inopes occupasse bellum,<milestone
                            unit="par" n="11"/>quod magis domi fuerit illi timendum, quod belli
                        certamen anceps, praemia victoriae nulla, damna manifesta sint. <milestone
                            unit="par" n="12"/>Igitur non exspectaturos Scythas, dum ad se veniatur,
                        cum tanto sibi plura in hoste concupiscenda sint, ultroque praedae ituros
                        obviam. <milestone unit="par" n="13"/>Nec dicta res morata. <milestone
                            unit="par" n="14"/>Quos cum tanta celeritate advenire rex didicisset, in
                        fugam vertitur exercituque cum omni apparatu belli relicto in regnum
                        trepidus se recepit. <milestone unit="par" n="15"/>Scythas ab Aegypto
                        paludes prohibuere. Inde reversi Asiam perdomitam vectigalem fecere, modico
                        tributo magis in titulum imperii quam in victoriae praemium inposito.
                            <milestone unit="par" n="16"/>XV annis pacandae Asiae inmorati uxorum
                        flagitatione revocantur, per legatos denuntiantibus, ni redeant, subolem se
                        ex finitimis quaesituras nec passuras, ut in posteritatem Scytharum genus
                        per feminas intercidat. <milestone unit="par" n="17"/>His igitur Asia per
                        mille quingentos annos vectigalis fuit. <milestone unit="par" n="18"
                        />Pendendi tributi finem Ninus, rex Assyriorum, inposuit.<lb/></p>
                </div>
                <div type="cap" n="4">
                    <p>
                        <milestone unit="par" n="1"/>Sed apud Scythas medio tempore duo regii
                        iuvenes, Plynos et Scolopitus, per factionem optimatum domo pulsi ingentem
                        iuventutem secum traxere<milestone unit="par" n="2"/>et in Cappadociae ora
                        iuxta amnem Thermodonta consederunt subiectosque Themiscyrios campos
                        occupavere. <milestone unit="par" n="3"/>Ibi per multos annos spoliare
                        finitimos adsueti conspiratione populorum per insidias trucidantur.
                            <milestone unit="par" n="4"/>Horum uxores cum viderent exilio additam
                        orbitatem, arma sumunt finesque suos submoventes primo, mox etiam inferentes
                        bella defendunt. <milestone unit="par" n="5"/>Nubendi quoque finitimis
                        animum omisere, servitutem, non matrimonium appellantes. <milestone
                            unit="par" n="6"/>Singulare omnium saeculorum exemplum, ausae rem
                        publicam augere sine viris; iam etiam cum contemptu virorum tuentur.
                            <milestone unit="par" n="7"/>Et ne feliciores aliae aliis viderentur,
                        viros, qui domi remanserant, interficiunt. <milestone unit="par" n="8"
                        />Vltionem quoque caesorum coniugum excidio finitimorum consequuntur.
                            <milestone unit="par" n="9"/>Tum pace armis quaesita, ne genus
                        interiret, concubitus finitimorum ineunt. <milestone unit="par" n="10"/>Si
                        qui mares nascerentur, interficiebant. Virgines in eundem ipsis morem, non
                        otio neque lanificio,<milestone unit="par" n="11"/>sed armis, equis,
                        venationibus exercebant, inustis infantum dexterioribus mammis, ne
                        sagittarum iactus impediantur; unde dictae Amazones. <milestone unit="par"
                            n="12"/>Duae his reginae fuere, Martesia et Lampeto, quae in duas partes
                        agmine diviso, inclitae iam opibus, vicibus gerebant bella, soli terminos
                        alternis defendentes,<milestone unit="par" n="13"/>et ne successibus deesset
                        auctoritas, genitas se Marte praedicabant. <milestone unit="par" n="14"
                        />Itaque maiore parte Europae subacta Asiae quoque nonnullas civitates
                        occupavere. <milestone unit="par" n="15"/>Ibi Epheso multisque aliis urbibus
                        conditis partem exercitus cum ingenti praeda domum dimittunt. <milestone
                            unit="par" n="16"/>Reliquae, quae ad tuendum Asiae imperium remanserant,
                        concursu barbarorum cum Martesia regina interficiuntur. <milestone
                            unit="par" n="17"/>In huius locum filia eius Orithyia regno succedit,
                        cui praeter singularem belli scientiam eximia servatae in omne aevum
                        virginitatis admiratio fuit. <milestone unit="par" n="18"/>Huius virtute
                        tantum additum gloriae et famae Amazonum est, ut Herculi rex, cui duodecim
                        stipendia debebat, quasi inpossibile imperaverit, ut arma reginae Amazonum
                        sibi adferret. <milestone unit="par" n="19"/>Eo igitur profectus longis
                        novem navibus comitante principum Graeciae iuventute inopinantes adgreditur.
                            <milestone unit="par" n="20"/>Duae tum sorores Amazonum regna
                        tractabant, Antiope et Orithyia; sed Orithyia foris bellum gerebat.
                            <milestone unit="par" n="21"/>Igitur cum Hercules ad litus Amazonum
                        adplicuit, infrequens multitudo cum Antiope regina nihil hostile metuente
                        erat. <milestone unit="par" n="22"/>Qua re effectum est, ut paucae repentino
                        tumultu excitae arma sumerent facilemque victoriam hostibus darent.
                            <milestone unit="par" n="23"/>Multae itaque caesae captaeque, in his
                        duae Antiopae sorores, Melanippe ab Hercule, Hippolyte a Theseo. <milestone
                            unit="par" n="24"/>Sed Theseus obtenta in praemium captiva eandem in
                        matrimonium adsumpsit et ex ea genuit Hippolytum. <milestone unit="par"
                            n="25"/> Hercules post victoriam Melanippen captivam sorori reddidit et
                        pretium arma reginae accepit. Atque ita functus imperio ad regem revertitur.
                            <milestone unit="par" n="26"/>Sed Orithyia, ubi conperit bellum
                        sororibus inlatum ac raptorem esse Atheniensium principem, hortatur comites
                        in ultionem frustraque et Ponti sinum et Asiam edomitam esse dicit, si
                        Graecorum non tam bellis quam rapinis pateant. <milestone unit="par" n="27"
                        />Auxilium deinde a Sagylo, rege Scythiae, petit: genus Scytharum esse,
                        cladem virorum, necessitatem armorum, belli causas ostendit, adsecutasque
                        virtute, ne segniores viris feminas habere Scythae viderentur. <milestone
                            unit="par" n="28"/>Motus ille domestica gloria mittit cum ingenti
                        equitatu filium Panasagorum in auxilium. <milestone unit="par" n="29"/>Et
                        ante proelium dissensione orta ab auxiliis desertae bello ab Atheniensibus
                        vincuntur. <milestone unit="par" n="30"/>Receptaculum tamen habuere castra
                        sociorum, quorum auxilio intactae ab aliis gentibus in regnum revertuntur.
                            <milestone unit="par" n="31"/>Post Orithyiam Penthesilea regno potita
                        est, cuius Troiano bello inter fortissimos viros, cum auxilium adversus
                        Graecos ferret, magna virtutis documenta exstitere. <milestone unit="par"
                            n="32"/>Interfecta deinde Penthesilea exercitumque eius absumpto paucae,
                        quae in regno remanserant, aegre se adversus finitimos defendentes usque
                        tempora Alexandri Magni duraverunt. <milestone unit="par" n="33"/>Harum
                        Minithyia sive Thalestris regina, concubitu Alexandri per dies tredecim ad
                        subolem ex eo generandum obtento, reversa in regnum brevi tempore cum omni
                        Amazonum nomine intercidit.<lb/></p>
                </div>
                <div type="cap" n="5">
                    <p>
                        <milestone unit="par" n="1"/> Scythae autem tertia expeditione Asiana cum
                        annis octo a coniugibus ac liberis afuissent, servili bello domi
                        excipiuntur. <milestone unit="par" n="2"/>Quippe coniuges eorum longa
                        exspectatione virorum fessae nec iam teneri bello, sed deletos ratae servis
                        ad custodiam pecorum relictis nubunt,<milestone unit="par" n="3"/>qui
                        reversos cum victoria dominos velut advenas armati finibus prohibent.
                            <milestone unit="par" n="4"/>Quibus cum varia victoria fuisset,
                        admonentur Scythae mutare genus pugnae, memores non cum hostibus, sed cum
                        servis proeliandum, nec armorum, sed dominorum iure vincendos, verbera in
                        aciem, non tela adferenda, omissoque ferro virgas et flagella ceteraque
                        servilis metus paranda instrumenta. <milestone unit="par" n="5"/>Probato
                        omnes consilio instructi, sicut praeceptum erat, postquam ad hostem
                        accessere, inopinantibus verbera intenta; adeoque illos perculerunt, ut quos
                        ferro non poterant, metu verberum vincerent, fugamque non ut hostes victi,
                        sed ut fugitivi servi capesserent. <milestone unit="par" n="6"/>Quicumque
                        capi potuerunt, supplicia crucibus luerunt. <milestone unit="par" n="7"
                        />Mulieres quoque male sibi consciae partim ferro, partim suspendio vitam
                        finierunt. <milestone unit="par" n="8"/>Post haec pax apud Scythas fuit
                        usque tempora Ianthyri regis. <milestone unit="par" n="9"/>Huic Darius, rex
                        Persarum, sicut supra dictum est, cum filiae eius nuptias non obtinuisset,
                        bellum intulit<milestone unit="par" n="10"/>et armatis septingentis milibus
                        hominum Scythiam ingressus, non facientibus hostibus pugnae potestatem
                        metuens, ne interrupto ponte Histri reditus sibi intercluderetur, amissis
                        LXXX milibus hominum trepidus refugit;<milestone unit="par" n="11"/>quae
                        iactura abundante multitudine inter damna numerata non est. <milestone
                            unit="par" n="12"/>Inde Asiam et Macedoniam domuit; Ionas quoque navali
                        proelio superat. <milestone unit="par" n="13"/>Dein cognito quod Athenienses
                        Ionis contra se auxilium tulissent, omnem impetum belli in eos
                        convertit.<lb/></p>
                </div>
                <div type="cap" n="6">
                    <p>
                        <milestone unit="par" n="1"/>Nunc quoniam ad bella Atheniensium ventum est,
                        quae non modo ultra spem gerendi, verum etiam ultra gesti fidem peracta
                        sunt, operaque Atheniensium effectu maiora quam voto fuere, paucis urbis
                        origo repetenda est,<milestone unit="par" n="2"/>et quia non, ut ceterae
                        gentes, a sordidis initiis ad summa crevere. <milestone unit="par" n="3"
                        />Soli enim praeterquam incremento etiam origine gloriantur;<milestone
                            unit="par" n="4"/>quippe non advenae neque passim collecta populi
                        conluvies originem urbi dedit, sed eodem innati solo, quod incolunt, et quae
                        illis sedes, eadem origo est. <milestone unit="par" n="5"/>Primi lanificii
                        et olei et vini usum docuere. Arare quoque ac serere frumenta glandem
                        vescentibus monstrarunt. <milestone unit="par" n="6"/>Litterae certe ac
                        facundia et hic civilis disciplinae ordo veluti templum Athenas habent.
                            <milestone unit="par" n="7"/>Ante Deucalionis tempora regem habuere
                        Cecropem, quem, ut omnis antiquitas fabulosa est, biformem tradidere, quia
                        primus marem feminae matrimonio iunxit. <milestone unit="par" n="8"/>Huic
                        successit Cranaus, cuius filia Atthis nomen regioni dedit. <milestone
                            unit="par" n="9"/>Post hunc Amphictyonides regnavit, qui primus Minervae
                        urbem sacravit et nomen civitati Athenas dedit. <milestone unit="par" n="10"
                        />Huius temporibus aquarum inluvies maiorem partem populorum Graeciae
                        absumpsit. <milestone unit="par" n="11"/>Superfuerunt, quos refugia montium
                        receperunt, aut ad regem Thessaliae Deucalionem ratibus evecti sunt, a quo
                        propterea genus hominum conditum dicitur. <milestone unit="par" n="12"/>Per
                        ordinem deinde successionis regnum ad Erechtheum descendit, sub quo frumenti
                        satio est Eleusinae a Triptolemo reperta,<milestone unit="par" n="13"/>in
                        cuius muneris honorem noctes initiorum sacratae. <milestone unit="par"
                            n="14"/>Tenuit et Aegeus, Thesei pater, Athenis regnum, a quo per
                        divortium discedens Medea propter adultam privigni aetatem Colchos cum Medo
                        filio ex Aegeo suscepto concessit. <milestone unit="par" n="15"/>Post Aegeum
                        Theseus ac deinceps Thesei filius Demophoon, qui auxilium Graecis adversus
                        Troianos tulit, regnum possedit. <milestone unit="par" n="16"/>Erant inter
                        Athenienses et Dorienses simultatium veteres offensae, quas vindicaturi
                        bello Dorienses de eventu proelii oracula consuluerunt. <milestone
                            unit="par" n="17"/>Responsum superiores fore, ni regem Atheniensium
                        occidissent. Cum ventum esset in bellum, militibus ante omnia custodia regis
                        praecipitur. <milestone unit="par" n="19"/>Atheniensibus eo tempore rex
                        Codrus erat, qui et responso dei et praeceptis hostium cognitis permutato
                        regis habitu pannosus, sarmenta collo gerens castra hostium ingreditur.
                            <milestone unit="par" n="20"/>Ibi in turba obsistentium a milite, quem
                        falce astu convulneraverat, interficitur. Cognito regis corpore Dorienses
                        sine proelio discedunt. <milestone unit="par" n="21"/>Atque ita Athenienses
                        virtute ducis pro salute patriae morti se offerentis bello
                        liberantur.<lb/></p>
                </div>
                <div type="cap" n="7">
                    <p>
                        <milestone unit="par" n="1"/>Post Codrum nemo Athenis regnavit, quod
                        memoriae nominis eius tributum est. <milestone unit="par" n="2"
                        />Administratio rei publicae annua magistratibus permissa. <milestone
                            unit="par" n="3"/>Sed civitati nullae tunc leges erant, quia libido
                        regum pro legibus habebatur. <milestone unit="par" n="4"/>Legitur itaque
                        Solon, vir iustitiae insignis, qui velut novam civitatem legibus conderet.
                            <milestone unit="par" n="5"/>Qui tanto temperamento inter plebem
                        senatumque egit (cum, si quid pro altero ordine tulisset, alteri
                        displiciturum videretur), ut ab utrisque parem gratiam traheret. <milestone
                            unit="par" n="6"/>Huius viri inter multa egregia illud memorabile fuit.
                            <milestone unit="par" n="7"/>Inter Athenienses et Megarenses de
                        proprietate Salaminae insulae prope usque interitum armis dimicatum fuerat.
                            <milestone unit="par" n="8"/>Post multas clades capital esse apud
                        Athenienses coepit, si quis legem de vindicanda insula tulisset. <milestone
                            unit="par" n="9"/>Sollicitus igitur Solon, ne aut tacendo parum rei
                        publicae consuleret aut censendo sibi, subitam dementiam simulat, cuius
                        venia non dicturus modo prohibita, sed et facturus erat. <milestone
                            unit="par" n="10"/>Deformis habitu more vaecordium in publicum
                            evolat<milestone unit="par" n="11"/>factoque concursu hominum, quo magis
                        consilium dissimulet, insolitis sibi versibus suadere populo
                            coepit,<milestone unit="par" n="12"/>quod vetabatur, omniumque animos
                        ita cepit, ut extemplo bellum adversus Megarenses decerneretur insulaque
                        devictis hostibus Atheniensium fieret.<lb/></p>
                </div>
                <div type="cap" n="8">
                    <p>
                        <milestone unit="par" n="1"/>Interea Megarenses memores inlati Atheniensibus
                        belli et deserti, ne frustra arma movisse viderentur, matronas Atheniensium
                        in Eleusinis sacris noctu oppressuri naves conscendunt. <milestone
                            unit="par" n="2"/>Qua re cognita dux Atheniensium Pisistratus iuventutem
                        in insidiis locat, iussis matronis solito clamore ac strepitu etiam in
                        accessu hostium, ne intellectos se sentiant, sacra celebrare;<milestone
                            unit="par" n="3"/>egressosque navibus Megarenses inopinantes adgressus
                        delevit ac protinus classe captiva intermixtis <supplied>inter
                            milites</supplied> muliebribus, ut speciem captarum matronarum
                        praeberent, Megara contendit. <milestone unit="par" n="4"/>Illi cum et
                        navium formam et petitam praedam cognoscerent, obvii ad portum procedunt,
                        quibus caesis Pisistratus paulum a capienda urbe afuit. <milestone
                            unit="par" n="5"/>Ita Dorienses suis dolis hosti victoriam dedere.
                            <milestone unit="par" n="6"/>Sed Pisistratus, quasi sibi, non patriae
                        vicisset, tyrannidem per dolum occupat. <milestone unit="par" n="7"/>Quippe
                        voluntariis verberibus domi adfectus laceratoque corpore in publicum
                            degreditur,<milestone unit="par" n="8"/>advocata contione vulnera populo
                        ostendit, de crudelitate principum, a quibus haec se passum simulabat,
                            queritur;<milestone unit="par" n="9"/>adduntur vocibus lacrimae et
                        invidiosa oratione multitudo credula accenditur: amore plebis invisum se
                        senatui simulat. <milestone unit="par" n="10"/>Obtinet ad custodiam corporis
                        sui satellitum auxilium, per quos occupata tyrannide per annos XXXIII
                        regnavit.<lb/></p>
                </div>
                <div type="cap" n="9">
                    <p>
                        <milestone unit="par" n="1"/> Post huius mortem Diocles, alter ex filiis,
                        per vim stuprata virgine a fratre puellae interficitur. <milestone
                            unit="par" n="2"/>Alter, Hippias nomine, cum imperium paternum teneret,
                        interfectorem fratris conprehendi iubet,<milestone unit="par" n="3"/>qui cum
                        per tormenta conscios caedis nominare cogeretur, omnes amicos tyranni
                            nominavit,<milestone unit="par" n="4"/>quibus interfectis quaerenti
                        tyranno, an adhuc aliqui conscii essent, neminem ait superesse, quem amplius
                        mori gestiat quam ipsum tyrannum. <milestone unit="par" n="5"/>Qua voce
                        eiusdem se tyranni victorem post vindictam pudicitiae sororis ostendit.
                            <milestone unit="par" n="6"/>Huius virtute cum admonita civitas
                        libertatis esset, tandem Hippias regno pulsus in exsilium agitur,<milestone
                            unit="par" n="7"/>qui profectus in Persas ducem se Dario inferenti
                        Atheniensibus bellum, sicut supra significatum est, adversus patriam suam
                        offert. <milestone unit="par" n="8"/>Igitur Athenienses audito Darii adventu
                        auxilium a Lacedaemoniis, socia tum civitate, petiverunt,<milestone
                            unit="par" n="9"/>quos ubi viderunt quadridui teneri religione, non
                        exspectato auxilio instructis decem milibus civium et Plataeensibus
                        auxiliaribus mille adversus sexcenta milia hostium in campis Marathoniis in
                        proelium egrediuntur. <milestone unit="par" n="10"/>Miltiades et dux belli
                        erat et auctor non exspectandi auxilii; quem tanta fiducia ceperat, ut plus
                        praesidii in celeritate quam in sociis duceret. <milestone unit="par" n="11"
                        />Magna igitur in pugnam euntibus animorum alacritas fuit, adeo ut, cum
                        mille passus inter duas acies essent, citato cursu ante iactum sagittarum ad
                        hostem venerint. Nec audaciae eius eventus defuit. <milestone unit="par"
                            n="12"/>Pugnatum est enim tanta virtute, ut hinc viros, inde pecudes
                        putares. <milestone unit="par" n="13"/>Victi Persae in naves confugerunt, ex
                        quibus multae suppressae, multae captae sunt. <milestone unit="par" n="14"
                        />In eo proelio tanta virtus singulorum fuit, ut, cuius laus prima esset,
                        difficile iudicium videretur. <milestone unit="par" n="15"/>Inter ceteros
                        tamen Themistoclis adulescentis gloria emicuit, in quo iam tum indoles
                        futurae imperatoriae dignitatis apparuit. <milestone unit="par" n="16"
                        />Cynegiri quoque, militis Atheniensis, gloria magnis scriptorum laudibus
                        celebrata est, qui post proelii innumeras caedes,<milestone unit="par"
                            n="17"/>cum fugientes hostes ad naves egisset, onustam navem dextra manu
                        tenuit nec prius dimisit, quam manum amitteret;<milestone unit="par" n="18"
                        />tum quoque amputata dextera navem sinistra conprehendit, quam et ipsam cum
                        amisisset, ad postremum morsu navem detinuit. <milestone unit="par" n="19"
                        />Tantam in eo virtutem fuisse, ut non tot caedibus fatigatus, non duabus
                        manibus amissis victus, truncus ad postremum et velut rabida fera dentibus
                        dimicaverit. <milestone unit="par" n="20"/>Ducenta milia Persae eo proelio
                        sive naufragio amisere. <milestone unit="par" n="21"/>Cecidit et Hippias,
                        tyrannus Atheniensis, autor et concitor eius belli, diis patriae ultoribus
                        poenas repetentibus.<lb/></p>
                </div>
                <div type="cap" n="10">
                    <p>
                        <milestone unit="par" n="1"/>Interea et Darius, cum bellum restauraret, in
                        ipso apparatu decedit, relictis multis filiis et in regno et ante regnum
                        susceptis. <milestone unit="par" n="2"/>Ex his Ariamenes maximus natu
                        aetatis privilegio regnum sibi vindicabat, quod ius et ordo nascendi et
                        natura ipsa gentibus dedit. <milestone unit="par" n="3"/>Porro Xerxes
                        controversiam non de ordine, sed de nascendi felicitate referebat;<milestone
                            unit="par" n="4"/>nam Ariamenen primum quidem Dario, sed privato
                        provenisse; se regi primum natum. <milestone unit="par" n="5"/>Fratres
                        itaque suos, qui ante geniti essent, privatum patrimonium, quod eo tempore
                        Darius habuisset, non regnum vindicare sibi posse; se esse, quem primum in
                        regno iam rex pater sustulerit. <milestone unit="par" n="6"/>Huc accedere,
                        quod Ariamenes non patre tantum, sed e matre privatae adhuc fortunae, avo
                        quoque materno privato procreatus sit;<milestone unit="par" n="7"/>se vero
                        et matre regina natum et patrem non nisi regem vidisse, avum quoque maternum
                        Cyrum se regem habuisse, non heredem, sed conditorem tanti regni. <milestone
                            unit="par" n="8"/>Ita etsi in aequo iure utrumque fratrem pater
                        reliquisset, materno tamen se iure et avito vincere. <milestone unit="par"
                            n="9"/>Hoc certamen concordi animo ad patruum suum Artaphernen veluti ad
                        domesticum iudicem deferunt,<milestone unit="par" n="10"/>qui domi cognita
                        causa Xerxen praeposuit; adeoque fraterna contentio fuit, ut nec victor
                        insultaverit nec victus doluerit ipsoque litis tempore munera invicem
                        miserint, iucunda quoque inter se, non solum credula convivia habuerint,
                        iudicium quoque ipsum sine arbitris, sine convitio fuerit. <milestone
                            unit="par" n="11"/>Tanto moderatius tum fratres inter se maxima regna
                        dividebant, quam nunc exigua patrimonia partiuntur. <milestone unit="par"
                            n="12"/>Igitur Xerxes bellum a patre coeptum adversus Graeciam
                        quinquennium instruxit. <milestone unit="par" n="13"/>Quod ubi primum
                        didicit Demaratus, rex Lacedaemoniorum, qui apud Xerxen exulabat, amicior
                        patriae post fugam, quam regi post beneficia, ne inopinato bello
                        opprimerentur, omnia in tabellis ligneis magistratibus perscribit easdemque
                        cera superinducta delet,<milestone unit="par" n="14"/>ne aut scriptura sine
                        tegmine indicium daret aut recens cera dolum proderet, fido deinde servo
                        perferendas tradit iusso magistratibus Spartanorum tradere. <milestone
                            unit="par" n="15"/>Quibus perlatis Lacedaemone quaestioni res diu fuit,
                        quod neque scriptum aliquid viderent nec frustra missas suspicarentur,
                        tantoque rem maiorem, quanto esset occultior putabant. <milestone unit="par"
                            n="16"/>Haerentibus in coniectura viris soror regis Leonidae consilium
                        scribentis invenit. <milestone unit="par" n="17"/>Erasa igitur cera belli
                        consilia deteguntur. <milestone unit="par" n="18"/>Iam Xerxes septingenta
                        milia de regno armaverat et trecenta milia de auxiliis, ut non inmerito
                        proditum sit,<milestone unit="par" n="19"/>flumina ab exercitu eius siccata
                        Graeciamque omnem vix capere exercitum eius potuisse. <milestone unit="par"
                            n="20"/>Naves quoque rostratas mille ducentas, onerarias autem tria
                        milia numero habuisse dicitur. <milestone unit="par" n="21"/>Huic tanto
                        agmini dux defuit. Ceterum si regem spectes, divitias, non ducem
                            laudes;<milestone unit="par" n="22"/>quarum tanta copia in regno eius
                        fuit, ut, cum flumina multitudine consumerentur, opes tamen regiae
                        superessent. <milestone unit="par" n="23"/>Ipse autem primus in fuga,
                        postremus in proelio semper visus est, in periculis timidus, sicubi metus
                        abesset, inflatus;<milestone unit="par" n="24"/>denique ante experimentum
                        belli fiducia virium veluti naturae ipsius dominus et montes in planum
                        deducebat et convexa vallium aequabat et quaedam maria pontibus sternebat,
                        quaedam ad navigationis commodum per conpendium ducebat </p>
                </div>
                <div type="cap" n="11">
                    <p>
                        <milestone unit="par" n="1"/>Cuius introitus in Graeciam quam terribilis,
                        tam turpis ac foedus discessus fuit. <milestone unit="par" n="2"/>Namque cum
                        Leonida, rex Spartanorum, cum IV milibus militum angustias Thermopylarum
                        occupasset, Xerxes contemptu paucitatis eos pugnam capessere iubet, quorum
                        cognati Marathonia pugna interfecti fuerant. <milestone unit="par" n="3"
                        />Qui dum ulcisci suos quaerunt, principium cladis fuere; succedente dein
                        inutili turba maior caedes editur. <milestone unit="par" n="4"/>Triduo ibi
                        cum dolore et indignatione Persarum dimicatum. <milestone unit="par" n="5"
                        />Quarta die cum nuntiatum esset Leonidae a XX milibus hostium summum
                        cacumen teneri, tum hortatur socios, recedant et se ad meliora patriae
                        tempora reservent, sibi cum Spartanis fortunam experiendam;<milestone
                            unit="par" n="6"/>plura patriae quam vitae debere, ceteros ad praesidia
                        Graeciae servandos. <milestone unit="par" n="7"/>Audito regis imperio
                        discessere ceteri, soli Lacedaemonii remanserunt. <milestone unit="par"
                            n="8"/>Initio huius belli sciscitantibus Delphis oracula responsum
                        fuerat, aut regi Spartanorum aut urbi cadendum. <milestone unit="par" n="9"
                        />Et idcirco rex Leonidas, cum in bellum proficisceretur, ita suos
                        firmaverat, ut ire se parato ad moriendum animo scirent angustiasque
                        propterea occupaverat,<milestone unit="par" n="10"/>ut cum paucis aut maiore
                        gloria vinceret aut minore damno rei publicae caderet. <milestone unit="par"
                            n="11"/>Dimissis igitur sociis hortatur Spartanos, meminerint
                        qualitercumque proeliatis cadendum esse; caverent, ne fortius mansisse quam
                        dimicasse videantur;<milestone unit="par" n="12"/>nec exspectandum, ut ab
                        hoste circumvenirentur, sed dum nox occasionem daret, securis et laetis
                            superveniendum;<milestone unit="par" n="13"/>nusquam victores honestius
                        quam in castris hostium perituros. <milestone unit="par" n="14"/>Nihil erat
                        difficile persuadere persuasis mori:<milestone unit="par" n="15"/>statim
                        arma capiunt et sexcenti viri castra quingentorum milium inrumpunt statimque
                        regis praetorium petunt, aut cum illo aut, si ipsi oppressi essent, in
                        ipsius potissimum sede morituri. <milestone unit="par" n="16"/>Tumultus
                        totis castris oritur. Spartani, postquam regem non inveniunt, per omnia
                        castra victores vagantur; caedunt sternuntque omnia, ut qui sciunt se
                        pugnare non spe victoriae, sed in mortis ultionem. <milestone unit="par"
                            n="17"/>Proelium a principiio noctis in maiorem partem diei tractum.
                            <milestone unit="par" n="18"/>Ad postremum non victi, sed vincendo
                        fatigati inter ingentes stratorum hostium catervas occiderunt. <milestone
                            unit="par" n="19"/>Xerxes duobus vulneribus terrestri proelio acceptis
                        experiri maris fortunam statuit.<lb/></p>
                </div>
                <div type="cap" n="12">
                    <p>
                        <milestone unit="par" n="1"/>Sed Atheniensium dux Themistocles cum
                        animadvertisset Ionas, propter quos bellum Persarum susceperunt, in auxilium
                        regis classe venisse, sollicitare eos in partes suas statuit,<milestone
                            unit="par" n="2"/>et cum conloquendi copiam non haberet, quo applicituri
                        erant, symbolos proponi et saxis proscribi curat:<milestone unit="par" n="3"
                        />"Quae vos, Iones, dementia tenet? Quod facinus agitatis? Bellum inferre
                        olim conditoribus vestris, nuper etiam vindicibus cogitatis?<milestone
                            unit="par" n="4"/>An ideo moenia vestra condidimus, ut essent qui nostra
                            delerent?<milestone unit="par" n="5"/>Quid si non haec et Dario prius et
                        nunc Xerxi belli causa nobiscum foret, quod vos rebellantes non
                            destituimus?<milestone unit="par" n="6"/>Quin vos in haec castra vestra
                        ex ista obsidione transitis?<milestone unit="par" n="7"/>Aut si hoc parum
                        tutum est, at vos commisso proelio ite cessim, inhibite remis et a bello
                        discedite". <milestone unit="par" n="8"/>Ante navalis proelii congressionem
                        miserat Xerxes IV milia armatorum Delphos ad templum Apollinis diripiendum,
                        prorsus quasi non cum Graecis tantum,<milestone unit="par" n="9"/>sed et cum
                        diis inmortalibus bellum gereret;<milestone unit="par" n="10"/>quae manus
                        tota imbribus et fulminibus deleta est, ut intellegeret, quam nullae essent
                        hominum adversum deos vires. <milestone unit="par" n="11"/>Post haec
                        Thespiades et Plataeas et Athenas vacuas hominibus incendit, et quoniam
                        ferro in homines non poterat, in aedificia igne grassatur. <milestone
                            unit="par" n="12"/>Namque Athenienses post pugnam Marathoniam
                        praemonente Themistocle, victoriam illam de Persis non finem, sed causam
                        maioris belli fore, CC naves fabricaverunt. <milestone unit="par" n="13"
                        />Adventante igitur Xerxe consulentibus Delphis oraculum responsum fuerat,
                        salutem muris ligneis tuerentur. <milestone unit="par" n="14"/>Themistocles
                        navium praesidium demonstratum ratus persuadet omnibus, patriam municipes
                        esse, non moenia, civitatemque non in aedificiis, sed in civibus
                            positam;<milestone unit="par" n="15"/>melius itaque salutem navibus quam
                        urbi commissuros; huius sententiae etiam deum auctorem esse. <milestone
                            unit="par" n="16"/>Probato consilio coniuges liberosque cum
                        pretiosissimis rebus abditis insulis relicta urbe demandant; ipsi naves
                        armati conscendunt. <milestone unit="par" n="17"/>Exemplum Atheniensium et
                        aliae urbes imitatae. <milestone unit="par" n="18"/>Itaque cum adunata omnis
                        sociorum classis et intenta in bellum navale esset angustiasque Salaminii
                        freti, ne circumveniri a multitudine posset, occupassent, dissensio inter
                        civitatum principes oritur. <milestone unit="par" n="19"/>Qui cum deserto
                        bello ad sua tuenda dilabi vellent, timens Themistocles, ne discessu
                        sociorum vires minuerentur, per servum fidum Xerxi nuntiat, uno in loco eum
                        contractam Graeciam capere facillime posse. <milestone unit="par" n="20"
                        />Quodsi civitates, quae iam abire vellent, dissipentur, maiore labore ei
                        singulas consectandas. <milestone unit="par" n="21"/>Hoc dolo inpellit regem
                        signum pugnae dare. Graeci quoque adventu hostium occupati proelium conlatis
                        viribus capessunt. <milestone unit="par" n="22"/>Interea rex velut spectator
                        pugnae cum parte navium in litore remanet. <milestone unit="par" n="23"
                        />Artemisia autem, regina Halicarnasi, quae in auxilium Xerxi venerat, inter
                        primos duces bellum acerrime ciebat,<milestone unit="par" n="24"/>quippe ut
                        in viro muliebrem timorem, ita in muliere virilem audaciam cerneres.
                            <milestone unit="par" n="25"/> Cum anceps proelium esset, Iones iuxta
                        praeceptum Themistoclis pugnae se paulatim subtrahere coeperunt; quorum
                        defectio animos ceterorum fregit. <milestone unit="par" n="26"/>Itaque
                        circumspicientes fugam pelluntur Persae et mox proelio victi in fugam
                        vertuntur. <milestone unit="par" n="27"/>In qua trepidatione multae captae
                        naves, multae mersae; plures tamen non minus saevitiam regis, quam hostem
                        timentes domum dilabuntur.<lb/></p>
                </div>
                <div type="cap" n="13">
                    <p>
                        <milestone unit="par" n="1"/>Hac clade perculsum et dubium consilii Xerxen
                        Mardonius adgreditur. <milestone unit="par" n="2"/>Hortatur ut in regnum
                        abeat, ne quid seditionis moveat fama adversi belli et in maius, sicuti mos
                        est, omnia extollens;<milestone unit="par" n="3"/>sibi CCC milia armatorum
                        lecta ex omnibus copiis relinquat, qua manu aut cum gloria eius perdomiturum
                        se Graeciam aut, si aliter eventus ferat, sine eiusdem infamia hostibus
                        cessurum. <milestone unit="par" n="4"/>Probato consilio Mardonio exercitus
                        traditur; reliquas copias rex ipse deducere in regnum parat. <milestone
                            unit="par" n="5"/>Sed Graeci audita regis fuga consilium ineunt pontis
                        interrumpendi, quem ille Abydo veluti victor maris fecerat, ut intercluso
                        reditu aut cum exercitu deleretur aut desperatione rerum pacem victus petere
                        cogeretur. <milestone unit="par" n="6"/>Sed Themistocles timens, ne
                        interclusi hostes desperationem in virtutem verterent et iter, quod aliter
                        non pateret, ferro patefacerent (satis multos hostes in Graecia remanere
                        dictitans, nec augeri numerum retinendo oportere)<milestone unit="par" n="7"
                        />cum vincere consilio ceteros non posset, eundem servum ad Xerxen mittit
                        certioremque consilii facit et occupare transitum maturata fuga iubet.
                            <milestone unit="par" n="8"/>Ille perculsus nuntio tradit ducibus
                        milites perducendos; ipse cum paucis Abydum contendit. <milestone unit="par"
                            n="9"/>Vbi cum solutum pontem hibernis tempestatibus offendisset,
                        piscatoria scapha trepidus traiecit. <milestone unit="par" n="10"/>Erat res
                        spectaculo digna et aestimatione sortis humanae, rerum varietate miranda in
                        exiguo latentem videre navigio, quem paulo ante vix aequor omne capiebat,
                        carentem omni etiam servorum ministerio, cuius exercitus propter
                        multitudinem terris graves erant. <milestone unit="par" n="11"/>Nec
                        pedestribus copiis, quas ducibus adsignaverat, felicius iter fuit, siquidem
                        cotidiano labori (neque enim ulla est metuentibus quies) etiam fames
                        accesserat. <milestone unit="par" n="12"/>Multorum deinde dierum inopia
                        contraxerat et pestem, tantaque foeditas morientium fuit, ut viae
                        cadaveribus implerentur alitesque et bestiae escae inlecebris sollicitae
                        exercitum sequerentur.<lb/></p>
                </div>
                <div type="cap" n="14">
                    <p>
                        <milestone unit="par" n="1"/>Interim Mardonius in Graecia Olynthum expugnat.
                        Athenienses quoque in spem pacis<milestone unit="par" n="2"/>amicitiamque
                        regis sollicitat, spondens incensae eorum urbis etiam in maius
                        restitutionem. <milestone unit="par" n="3"/>Postquam nullo pretio libertatem
                        his venalem videt, incensis quae aedificare coeperat, copias in Boeotiam
                        transfert. <milestone unit="par" n="4"/>Eo et Graecorum exercitus, qui
                        centum milium fuit, secutus est ibique proelium commissum. <milestone
                            unit="par" n="5"/>Sed fortuna regis cum duce mutata non est. Nam victus
                        Mardonius veluti ex naufragio cum paucis profugit. <milestone unit="par"
                            n="6"/>Castra referta regalis opulentiae capta. Vnde primum Graecos
                        diviso inter se auro Persico divitiarum luxuria cepit. <milestone unit="par"
                            n="7"/>Eodem forte die, quo Mardonii copiae deletae sunt, etiam navali
                        proelio in Asia sub monte Mycale adversus Persas dimicatum est. <milestone
                            unit="par" n="8"/>Ibi ante congressionem, cum classes ex adverso
                        starent, fama ad utrumque exercitum venit, vicisse Graecos et Mardonii
                        copias occidione cecidisse. <milestone unit="par" n="9"/>Tantam famae
                        velocitatem fuisse, ut, cum matutino tempore proelium in Boeotia commissum
                        sit, meridianis horis in Asiam per tot maria et tantum spatii tam brevi
                        horarum momento de victoria nuntiatum sit. <milestone unit="par" n="10"
                        />Confecto bello, cum de praemiis civitatium ageretur, omnium iudicio
                        Atheniensium virtus ceteris praelata. <milestone unit="par" n="11"/>Inter
                        duces quoque Themistocles princeps civitatum testimonio iudicatus gloriam
                        patriae suae auxit.<lb/></p>
                </div>
                <div type="cap" n="15">
                    <p>
                        <milestone unit="par" n="1"/>Igitur Athenienses aucti et praemiis belli et
                        gloria urbem ex integro condere moliuntur. <milestone unit="par" n="2"/>Cum
                        moenia maiora conplexi fuissent, suspecti esse Lacedaemoniis coepere
                        reputantibus, quibus ruina urbis tantum incrementi dedisset, quantum sit
                        datura munita civitas. <milestone unit="par" n="3"/>Mittunt ergo legatos,
                        qui monerent, ne munimenta hostibus et receptacula futuri belli exstruant.
                            <milestone unit="par" n="4"/>Themistocles ut vidit spei urbis invideri,
                        non existimans abrupte agendum, respondit legatis, ituros Lacedaemonem, qui
                        de ea re pariter cum illis consulant. <milestone unit="par" n="5"/>Sic
                        dimissis Spartanis hortatur suos, opus maturent. <milestone unit="par" n="6"
                        />Dein ipse interiecto tempore in legatione proficiscitur, et nunc in
                        itinere infirmitate simulata, nunc tarditatem collegarum accusans, sine
                        quibus agi iure nihil posset, diem de die proferendo spatium consummando
                        operi quaerebat;<milestone unit="par" n="7"/>cum interim nuntiatur Spartanis
                        opus Athenis maturari, propter quod denuo legatos mittunt ad inspiciendam
                        rem. <milestone unit="par" n="8"/>Tum Themistocles per servum magistratibus
                        scribit Atheniensium, legatos vinciant pignusque teneant, ne in se gravius
                        consulatur. <milestone unit="par" n="9"/>Adiit deinde contionem
                        Lacedaemoniorum, indicat permunitas Athenas esse et posse iam inlatum bellum
                        non armis tantum, sed etiam muris sustinere;<milestone unit="par" n="10"/>si
                        quid ob eam rem de se crudelius statuerent, legatos eorum in hoc pignus
                        Athenis retentos. <milestone unit="par" n="11"/>Graviter deinde castigavit
                        eos, quod non virtute, sed inbecillitate sociorum potentiam quaererent.
                            <milestone unit="par" n="12"/>Sic dimissus veluti triumphatis Spartanis
                        a civibus excipitur. <lb/><milestone unit="par" n="13"/>Post haec Spartani,
                        ne vires otio corrumperent et ut bis inlatum a Persis Graeciae bellum
                        ulciscerentur, ultro fines eorum populantur. <milestone unit="par" n="14"
                        />Ducem suo sociorumque exercitui deligunt Pausaniam, qui pro ducatu regnum
                        Graeciae adfectans proditionis praemium cum Xerxe nuptias filiae eius
                        paciscitur redditis captivis, ut fides regis aliquo beneficio
                        obstringeretur. <milestone unit="par" n="15"/>Scribit praeterea Xerxi,
                        quoscumque ad se nuntios misisset, interficeret, ne res loquacitate hominum
                        proderetur. <milestone unit="par" n="16"/>Sed dux Atheniensium Aristides,
                        belli socius, collegae conatibus obviam eundo, simul et in rem sapienter
                        consulendo proditionis consilia discussit. Nec multo post accusatus
                        Pausanias damnatur. <milestone unit="par" n="17"/>Igitur Xerxes, cum
                        proditionis dolum publicatum videret, ex integro bellum instituit.
                            <milestone unit="par" n="18"/>Graeci quoque ducem constituunt Cimona
                        Atheniensium, filium Miltiadis, quo duce apud Marathonem pugnatum est,
                        iuvenem, cuius magnitudinem futuram pietatis documenta
                            prodiderunt;<milestone unit="par" n="19"/>quippe patrem ob crimen
                        peculatus in carcerem coniectum ibique defunctum translatis in se vinculis
                        ad sepulturam redemit. <milestone unit="par" n="20"/>Nec in bello iudicium
                        deligentium fefellit, siquidem non inferior virtutibus patris Xerxen,
                        terrestri navalique bello superatum, trepidum recipere se in regnum
                        coegit.<lb/></p>
                </div>
            </div>
            <div type="lib" n="III">
                <head>LIBER III</head>
                <lb/>
                <div type="cap" n="1">
                    <p><milestone unit="par" n="1"/>Xerxes, rex Persarum, terror antea gentium,
                        bello in Graecia infeliciter gesto etiam suis contemptui esse coepit.
                            <milestone unit="par" n="2"/>Quippe Artabanus, praefectus eius,
                        deficiente cotidie regis maiestate in spem regni adductus cum septem
                        robustissimis filiis regiam vesperi ingreditur (nam amicitiae iure semper
                        illi patebat), trucidatoque rege voto suo obsistentes filios eius dolo
                        adgreditur. <milestone unit="par" n="3"/>Securior de Artaxerxe, puero
                        admodum, fingit regem a Dario, qui erat adulescens, quo maturius regno
                        potiretur, occisum; inpellit Artaxerxen parricidium parricidio vindicare.
                            <milestone unit="par" n="4"/>Cum ventum ad domum Darii esset, dormiens
                        inventus, quasi somnum fingeret, interficitur. <milestone unit="par" n="5"
                        />Dein cum unum ex regis filiis sceleri suo superesse Artabanus videret
                        metueretque de regno certamina principum, adsumit in societatem consilii
                            Baccabasum,<milestone unit="par" n="6"/>qui praesenti statu contentus
                        rem prodit Artaxerxi: ut pater eius occisus sit, ut frater falsa parricidii
                        suspicione oppressus, ut denique ipsi pararentur insidiae. <milestone
                            unit="par" n="7"/>His cognitis Artaxerxes, verens Artabani numerum
                        filiorum, in posterum diem paratum esse armatum exercitum iubet,
                        recogniturus et numerum militum et in armis industriam singulorum.
                            <milestone unit="par" n="8"/>Itaque cum inter ceteros ipse Artabanus
                        armatus adsisteret, rex simulat se breviorem loricam habere, iubet Artabanum
                        secum commutare, exuentem se ac nudatum gladio traicit; tum et filios eius
                        corripi iubet. <milestone unit="par" n="9"/>Atque ita egregius adulescens et
                        caedem patris et necem fratris et se ab insidiis Artabani
                        vindicavit.<lb/></p>
                </div>
                <div type="cap" n="2">
                    <p><milestone unit="par" n="1"/>Dum haec in Persis geruntur, interea Graecia
                        omnis ducibus Lacedaemoniis et Atheniensibus in duas divisa partes ab
                        externis bellis velut in viscera sua arma convertit. <milestone unit="par"
                            n="2"/>Fiunt igitur de uno populo duo corpora, et eorundem castrorum
                        homines in duos hostiles exercitus dividuntur. <milestone unit="par" n="3"
                        />Hinc Lacedaemonii communia quondam civitatum auxilia ad vires suas
                        trahere, inde Athenienses, et vetustate gentis et gestis rebus inlustres
                        propriis viribus confidebant. <milestone unit="par" n="4"/>Atque ita duo
                        potentissimi Graeciae populi institutis Solonis et Lycurgi legibus pares ex
                        aemulatione virium in bellum ruebant. <milestone unit="par" n="5"/>Namque
                        Lycurgus cum fratri suo Polydectae, Spartanorum regi, successisset regnumque
                        sibi vindicare potuisset, Charillo, filio eius, qui natus postumus erat, cum
                        ad aetatem adultam pervenisset, regnum summa fide restituit, ut
                        intellegerent omnes,<milestone unit="par" n="6"/>quanto plus apud bonos
                        pietatis iura quam omnes opes valerent. <milestone unit="par" n="7"/>Medio
                        igitur tempore, dum infans convalescit tutelamque eius administrat, non
                        habentibus Spartanis leges instituit, non inventione earum magis, quam
                        exemplo clarior:<milestone unit="par" n="8"/>siquidem nihil lege ulla in
                        alios sanxit, cuius non ipse primus in se documentum daret. <milestone
                            unit="par" n="9"/>Populum in obsequia principum, principes ad iustitiam
                        imperiorum firmavit. <milestone unit="par" n="10"/>Parsimoniam omnibus
                        suasit, existimans laborem militiae adsidua frugalitatis consuetudine
                        faciliorem fore. <milestone unit="par" n="11"/>Emi singula non pecunia, sed
                        conpensatione mercium iussit. <milestone unit="par" n="12"/>Auri argentique
                        usum velut omnium scelerum materiam sustulit.<lb/></p>
                </div>
                <div type="cap" n="3">
                    <p><milestone unit="par" n="1"/>Administrationem rei publicae per ordines
                        divisit: regibus potestatem bellorum,<milestone unit="par" n="2"
                        />magistratibus iudicia et annuos successores, senatui custodiam legum,
                        populo sublegendi senatum vel creandi quos vellet magistratus potestatem
                        permisit. <milestone unit="par" n="3"/>Fundos omnium aequaliter inter omnes
                        divisit, ut aequata patrimonia neminem potentiorem altero redderent.
                            <milestone unit="par" n="4"/>Convivari omnes publice iussit, ne cuius
                        divitiae vel luxuria in occulto essent. <milestone unit="par" n="5"
                        />Iuvenibus non amplius una veste uti toto anno permissum, nec quemquam
                        cultius quam alterum progredi ne epulari opulentius, ne imitatio in luxuriam
                        verteretur. <milestone unit="par" n="6"/>Pueros puberes non in forum, sed in
                        agrum deduci praecepit, ut primos annos non in luxuria, sed in opere et in
                        laboribus agerent. <milestone unit="par" n="7"/>Nihil eos somni causa
                        substernere et vitam sine pulmento degere neque prius in urbem redire, quam
                        viri facti essent, statuit. <milestone unit="par" n="8"/>Virgines sine dote
                        nubere iussit, ut uxores eligerentur, non pecuniae, severiusque matrimonia
                        sua viri coercerent, cum nullis frenis dotis tenerentur. <milestone
                            unit="par" n="9"/>Maximum honorem non divitum et potentium, sed pro
                        gradu aetatis senum esse voluit, nec sane usquam terrarum locum honoratiorem
                        senectus habet. <milestone unit="par" n="10"/>Haec quoniam primo solutis
                        antea moribus dura videbat esse, auctorem eorum Apollinem Delphicum fingit
                        et inde se ea ex praecepto numinis detulisse, ut consuescendi taedium metus
                        religionis vincat. <milestone unit="par" n="11"/>Dein ut aeternitatem
                        legibus suis daret, iure iurando obligat civitatem, nihil eos de eius
                        legibus mutaturos, priusque reverteretur, et simulat se ad oraculum
                        Delphicum proficisci, consulturum quid addendum mutandumque legibus
                        videretur. <milestone unit="par" n="12"/>Proficiscitur autem Cretam ibique
                        perpetuum exsilium egit abicique in mare ossa sua moriens iussit, ne relatis
                        Lacedaemonem solutos se Spartani religione iuris iurandi in dissolvendis
                        legibus arbitrarentur.<lb/></p>
                </div>
                <div type="cap" n="4">
                    <p><milestone unit="par" n="1"/>His igitur moribus ita brevi civitas convaluit,
                        ut, cum Messeniis propter stupratas virgines suas in sollemni Messeniorum
                        sacrificio bellum intulissent, gravissima se exsecratione obstrinxerint, non
                        prius quam Messeniam expugnassent reversuros, tantum sibi vel de viribus
                        suis vel de fortuna spondentes. <milestone unit="par" n="2"/>Quae res
                        initium dissensionis Graeciae et intestini belli causa et origo fuit.
                            <milestone unit="par" n="3"/>Itaque cum contra praesumptionem suam annis
                        X in obsidione urbis tenerentur et querelis uxorum post tam longam
                        viduitatem revocarentur,<milestone unit="par" n="4"/>veriti ne hac
                        perseverantia belli gravius sibi quam Messeniis nocerent. Quippe illis
                        quantum iuventutis bello intercidat, mulierum fecunditate suppleri, sibi et
                        bellis damna adsidua et fecunditatem uxorum abstinentibus viris nullam
                            esse;<milestone unit="par" n="5"/>itaque legunt iuvenes ex eo genere
                        militum, qui post ius iurandum in supplementum venerant, quibus Spartam
                        remissis promiscuos omnium feminarum concubitus permisere,<milestone
                            unit="par" n="6"/>maturiorem futuram conceptionem rati, si eam singulae
                        per plures viros experirentur. <milestone unit="par" n="7"/>Ex his nati ob
                        notam materni pudoris Partheniae vocati. <milestone unit="par" n="8"/>Qui
                        cum ad annos XXX pervenissent, metu inopiae (nulli enim pater existebat,
                        cuius in patrimonium successio speraretur) ducem Phalantum adsumunt, filium
                        Arati, qui auctor Spartanis fuerat iuventutis ad generandam subolem domum
                            remittendae,<milestone unit="par" n="9"/>ut, sicuti dudum patrem eius
                        nascendi auctorem habuissent, sic ipsum spei ac dignitatis suae haberent.
                            <milestone unit="par" n="10"/>Itaque nec salutatis matribus, e quarum
                        adulterio infamiam collegisse videbantur, ad sedes inquirendas
                            proficiscuntur;<milestone unit="par" n="11"/>diuque et per varios casus
                        iactati tandem in Italiam deferuntur et occupata arce Tarentinorum,
                        expugnatis veteribus incolis, sedes ibi constituunt. <milestone unit="par"
                            n="12"/>Sed post annos plurimos dux eorum Phalantus per seditionem in
                        exsilium proturbatus Brundisium se contulit, quo expulsi sedibus suis
                        veteres Tarentini concesserant. <milestone unit="par" n="13"/>His moriens
                        persuadet, ut ossa sua postremasque reliquias conterant et tacite spargi in
                        foro Tarentinorum curent;<milestone unit="par" n="14"/>hoc enim modo
                        recuperare illos patriam suam posse Apollinem Delphis cecinisse. <milestone
                            unit="par" n="15"/>Illi arbitrantes eum in ultionem sui civium fata
                        prodidisse praeceptis paruere. Sed oraculi diversa sententia fuerat.
                            <milestone unit="par" n="16"/>Perpetuitatem enim urbis, non amissionem
                        hoc facto promiserat. <milestone unit="par" n="17"/>Ita ducis exsulis
                        consilio et hostium ministerio possessio Tarentina Partheniis in aeternum
                            fundata,<milestone unit="par" n="18"/>ob cuius beneficii memoriam
                        Phalanto divinos honores decrevere.<lb/></p>
                </div>
                <div type="cap" n="5">
                    <p><milestone unit="par" n="1"/>Interea Messenii, cum virtute non possent, per
                        insidias expugnantur. <milestone unit="par" n="2"/>Dein cum per annos
                        octoginta gravia servitutis verbera, plerumque et vincula ceteraque captae
                        civitatis mala perpessi essent, post longam poenarum patientiam bellum
                        restaurant. <milestone unit="par" n="3"/>Lacedaemonii quoque eo conspiratius
                        ad arma concurrunt, quod adversus servos dimicaturi videbantur. <milestone
                            unit="par" n="4"/>Itaque cum hinc iniuria, inde indignitas animos
                        acueret, Lacedaemonii de belli eventu oraculo Delphis consulto iubentur
                        ducem belli ab Atheniensibus petere. <milestone unit="par" n="5"/>Porro
                        Athenienses, cum responsum cognovissent, in contemptum Spartanorum Tyrtaeum,
                        poetam claudo pede, misere,<milestone unit="par" n="6"/>qui tribus proeliis
                        fusus eo usque desperationis Spartanos adduxit, ut servos suos ad
                        supplementum exercitus manumitterent hisque interfectorum matrimonia
                        pollicerentur, ut non numero tantum amissorum civium,<milestone unit="par"
                            n="7"/>sed et dignitati succederent. <milestone unit="par" n="8"/>Sed
                        reges Lacedaemoniorum, ne contra fortunam pugnando maiora detrimenta
                        civitati infunderent, reducere exercitum voluerunt, ni intervenisset
                            Tyrtaeus,<milestone unit="par" n="9"/>qui conposita carmina exercitui
                        pro contione recitavit, in quibus hortamenta virtutis, damnorum solacia,
                        belli consilia conscripserat. <milestone unit="par" n="10"/>Itaque tantum
                        ardorem militibus iniecit, ut non de salute, sed de sepultura solliciti
                        tesseras insculptis suis et patrum nominibus dextro bracchio deligarent,
                            ut,<milestone unit="par" n="11"/>si omnes adversum proelium
                        consumpsissent et temporis spatio confusa corporum liniamenta essent, ex
                        indicio titulorum tradi sepulturae possent. <milestone unit="par" n="12"
                        />Cum sic animatum reges exercitum viderent, curant rem hostibus
                            nuntiare;<milestone unit="par" n="13"/>Messeniis autem non timorem res,
                        sed aemulationem mutuam dedit. <milestone unit="par" n="14"/>Itaque tantis
                        animis concursum est, ut raro umquam cruentius proelium fuerit. <milestone
                            unit="par" n="15"/>Ad postremum tamen victoria Lacedaemoniorum
                        fuit.<lb/></p>
                </div>
                <div type="cap" n="6">
                    <p><milestone unit="par" n="1"/>Interiecto tempore tertium quoque bellum
                        Messenii reparavere,<milestone unit="par" n="2"/>in cuius auxilium
                        Lacedaemonii inter reliquos socios etiam Athenienses adhibuere;<milestone
                            unit="par" n="3"/>quorum fidem cum suspectam haberent, supervacaneos
                        simulantes a bello eosdem dimiserunt. <milestone unit="par" n="4"/>Hanc rem
                        Athenienses graviter ferentes pecuniam, quae erat in stipendium Persici
                        belli ab universa Graecia conlata, a Delo Athenas transferunt, ne
                        deficientibus a fide societatis Lacedaemoniis praedae ac rapinae esset.
                            <milestone unit="par" n="5"/>Sed nec Lacedaemonii quievere, qui cum
                        Messeniorum bello occupati essent, Peloponnenses inmisere, qui bellum
                        Atheniensibus facerent. <milestone unit="par" n="6"/>Parvae tunc temporis
                        classe in Aegyptum missa vires Atheniensibus erant. Itaque navali proelio
                        dimicantes facile superantur. <milestone unit="par" n="7"/>Interiecto deinde
                        tempore post reditum suorum aucti et classis et militum robore proelium
                        reparant. <milestone unit="par" n="8"/>Iam et Lacedaemonii omissis Messeniis
                        adversus Athenienses arma verterant. <milestone unit="par" n="9"/>Diu varia
                        victoria fuit; ad postremum aequo Marte utrimque discessum. <milestone
                            unit="par" n="10"/>Inde revocati Lacedaemonii ad Messeniorum bellum, ne
                        medium tempus otiosum Atheniensibus relinquerent, cum Thebanis paciscuntur,
                        ut Boeotiorum imperium his restituerent, quod temporibus belli Persici
                        amiserant, ut illi Atheniensium bella susciperent. <milestone unit="par"
                            n="11"/>Tantus furor Spartanorum erat, ut duobus bellis inpliciti
                        suscipere tertium non recusarent, dummodo inimicis suis hostes adquirerent.
                            <milestone unit="par" n="12"/>Igitur Athenienses adversus tantam
                        tempestatem belli duos duces deligunt, Periclen, spectatae virtutis virum,
                        et Sophoclen, scriptorem tragoediarum,<milestone unit="par" n="13"/>qui
                        diviso exercitu et Spartanorum agros vastaverunt et multas Asiae civitates
                        Atheniensium imperio adiecerunt.<lb/></p>
                </div>
                <div type="cap" n="7">
                    <p><milestone unit="par" n="1"/>His malis fracti Lacedaemonii in annos XXX
                        pepigerunt pacem, sed tam longum otium inimicitiae non tulerunt. <milestone
                            unit="par" n="2"/>Itaque extra XV annos rupto foedere cum contemptu
                        deorum hominumque fines Atticos populantur et,<milestone unit="par" n="3"
                        />ne praedam potius quam pugnam expetisse viderentur, hostes ad proelium
                        provocant. <milestone unit="par" n="4"/>Sed Athenienses consilio Periclis
                        ducis populationis iniuriam differunt in tempus ultionis, supervacuam pugnam
                        existimantes, cum ulcisci hostem sine periculo possent. <milestone
                            unit="par" n="5"/>Dein interiectis diebus naves conscendunt et nihil
                        sentientibus Lacedaemoniis totam Spartam depraedantur multoque plura
                        auferunt quam amiserant,<milestone unit="par" n="6"/>prorsus ut in
                        conparatione damnorum longe pluris fuerit ultio quam iniuria. <milestone
                            unit="par" n="7"/>Clara quidem haec Periclis expeditio habita, sed multo
                        clarior privati patrimonii contemptus fuit. <milestone unit="par" n="8"
                        />Huius agros in populatione ceterorum intactos hostes reliquerant,
                        sperantes adquirere se illi posse aut periculum ex invidia aut ex suspicione
                        proditionis infamiam. <milestone unit="par" n="9"/>Quod ante prospiciens
                        Pericles et futurum populo praedixerat et ad invidiae impetum declinandum
                        agros ipsos dono rei publicae dederat,<milestone unit="par" n="10"/>atque
                        ita, unde periculum quaesitum fuerat, ibi maximam gloriam invenit.
                            <milestone unit="par" n="11"/>Post haec interiectis diebus navali
                        proelio dimicatum est; victi Lacedaemonii fugerunt. <milestone unit="par"
                            n="12"/>Nec cessatum deinceps est, quin aut terra aut mari varia
                        proeliorum fortuna invicem se trucidarent. <milestone unit="par" n="13"
                        />Denique fessi tot malis pacem in annos L fecere, quam non nisi sex annis
                        servaverunt. <milestone unit="par" n="14"/>Nam indutias, quas proprio nomine
                        condixerant, ex sociorum persona rumpebant,<milestone unit="par" n="15"
                        />quippe quasi minus periurii contraherent, si ferentes sociis auxilia
                        potius quam si aperto proelio dimicassent. <milestone unit="par" n="16"
                        />Hinc bellum in Siciliam translatum, quod priusquam expono, de Siciliae
                        situ pauca dicenda sunt. </p>
                    <lb/>
                </div>
            </div>
            <div type="lib" n="IV">
                <head>LIBER IV</head>
                <lb/>
                <div type="cap" n="1">
                    <p><milestone unit="par" n="1"/>Siciliam ferunt angustis quondam faucibus
                        Italiae adhaesisse direptamque velut a corpore maiore impetu superi maris,
                        quod toto undarum onere illuc vehitur. <milestone unit="par" n="2"/>Est
                        autem terra ipsa tenuis ac fragilis et cavernis quibusdam fistulisque ita
                        penetrabilis, ut ventorum tota ferme flatibus pateat;<milestone unit="par"
                            n="3"/>nec non et ignibus generandis nutriendisque soli ipsius naturalis
                        materia. Quippe intrinsecus stratum sulphure et bitumine traditur,<milestone
                            unit="par" n="4"/>quae res facit, ut spiritu cum igne in terra interiore
                        luctante frequenter et conpluribus locis nunc flammas, nunc vaporem, nunc
                        fumum eructet. <milestone unit="par" n="5"/>Inde denique Aetnae montis per
                        tot saecula durat incendium. <milestone unit="par" n="6"/>Et ubi acrior per
                        spiramenta cavernarum ventus incubuit, harenarum moles egeruntur. <milestone
                            unit="par" n="7"/>Proximum Italiae promuntorium Regium dicitur, ideo
                        quia Graece abrupta hoc nomine pronuntiantur. <milestone unit="par" n="8"
                        />Nec mirum, si fabulosa est loci huius antiquitas, in quem res tot coiere
                        mirae. <milestone unit="par" n="9"/>Primum quod nusquam alias torrens
                        fretum, nec solum citato impetu, verum etiam saevo, neque experientibus modo
                        terribile, verum etiam procul visentibus. <milestone unit="par" n="10"
                        />Vndarum porro in se concurrentium tanta pugna est, ut alias veluti terga
                        dantes in imum desidere, alias quasi victrices in sublime ferri videas; nunc
                        hic fremitum ferventis aestus, nunc illic gemitum in voraginem desidentis
                        exaudias. <milestone unit="par" n="11"/>Accedunt vicini et perpetui Aetnae
                        montis ignes et insularum Aeolidum, velut ipsis undis alatur
                            incendium;<milestone unit="par" n="12"/>neque enim in tam angustis
                        terminis aliter durare tot saeculis tantus ignis potuisset, nisi humoris
                        nutrimentis aleretur. <milestone unit="par" n="13"/>Hinc igitur fabulae
                        Scyllam et Charybdin peperere, hinc latratus auditus, hinc monstri credita
                        simulacra, dum navigantes magnis verticibus pelagi desidentis exterriti
                        latrare putant undas, quas sorbentis aestus vorago conlidit. <milestone
                            unit="par" n="14"/>Eadem causa etiam Aetnae montis perpetuos ignes
                        facit. <milestone unit="par" n="15"/>Nam aquarum ille concursus raptum secum
                        spiritum in imum fundum trahit atque ibi suffocatum tam diu tenet, donec per
                        spiramenta terrae diffusus nutrimenta ignis incendat. <milestone unit="par"
                            n="16"/>Iam ipsa Italiae Siciliaeque vicinitas, iam promuntoriorum
                        altitudo ipsa ita similis est, ut quantum nunc admirationis, tantum antiquis
                        terroris dederit, credentibus, coeuntibus in se promuntoriis ac rursum
                        discedentibus solida intercipi absumique navigia. <milestone unit="par"
                            n="17"/>Neque hoc ab antiquis in dulcedinem fabulae conpositum, sed metu
                        et admiratione transeuntium. <milestone unit="par" n="18"/>Ea est enim
                        procul inspicientibus natura loci, ut sinum maris, non transitum putes, quo
                        cum accesseris, discedere ac seiungi promuntoria, quae ante iuncta fuerant,
                        arbitrere.<lb/></p>
                </div>
                <div type="cap" n="2">
                    <p><milestone unit="par" n="1"/>Siciliae primo Trinacriae nomen fuit, postea
                        Sicania cognominata est. <milestone unit="par" n="2"/>Haec a principio
                        patria Cyclopum fuit, quibus exstinctis Cocalus regnum insulae occupavit.
                            <milestone unit="par" n="3"/>Post quem singulae civitates in tyrannorum
                        imperium concesserunt, quorum nulla terra feracior fuit. <milestone
                            unit="par" n="4"/>Horum ex numero Anaxilaus iustitia cum ceterorum
                        crudelitate certabat, cuius moderationis haud mediocrem fructum
                            tulit;<milestone unit="par" n="5"/>quippe decedens cum filios parvulos
                        reliquisset tutelamque eorum Micalo, spectatae fidei servo, commisisset,
                        tantus amor memoriae eius apud omnes fuit, ut parere servo quam deserere
                        regis filios mallent principesque civitatis obliti dignitatis suae regni
                        maiestatem administrari per servum paterentur. <milestone unit="par" n="6"
                        />Imperium Siciliae etiam Karthaginienses temptavere, diuque varia victoria
                        cum tyrannis dimicatum. <milestone unit="par" n="7"/>Ad postremum amisso
                        Hamilcare imperatore cum exercitu aliquantisper quievere victi.<lb/></p>
                </div>
                <div type="cap" n="3">
                    <p><milestone unit="par" n="1"/>Medio tempore, cum Regini discordia laborarent
                        civitasque per dissensionem divisa in duas partes esset, veterani ex altera
                        parte ab Himera in auxilium vocati, pulsis civitate contra quos inplorati
                        fuerant et mox caesis quibus tulerant auxilium, urbem cum coniugibus et
                        liberis sociorum occupavere,<milestone unit="par" n="2"/>ausi facinus nulli
                        tyranno conparandum, quippe ut Reginis melius fuerit vinci quam vicisse.
                            <milestone unit="par" n="3"/>Nam sive victoribus captivitatis iure
                        servissent sive amissa patria exsulare necesse habuissent, non tamen inter
                        aras et patrios lares trucidati crudelissimis tyrannis patriam cum
                        coniugibus ac liberis praedam reliquissent. <lb/>
                        <milestone unit="par" n="4"/> Catinienses quoque cum Syracusanos graves
                        paterentur, diffisi viribus suis auxilium ab Atheniensibus
                            petivere;<milestone unit="par" n="5"/>qui seu studio maioris imperii,
                        quod Asiam Graeciamque penitus occupaverant, seu metu factae pridem a
                        Syracusanis classis, ne Lacedaemoniis illae vires accederent, Lamponium
                        ducem cum classe in Siciliam misere, ut sub specie ferendi Catinensibus
                        auxilii temptarent Siciliae imperium. <milestone unit="par" n="6"/>Et
                        quoniam prima initia frequenter caesis hostibus prospera fuerant, maiore
                        denuo classe et robustiore exercitu Lachete et Chariade ducibus Siciliam
                            petivere;<milestone unit="par" n="7"/>sed Catinienses sive metu
                        Atheniensium sive taedio belli pacem cum Syracusanis remissis Atheniensium
                        auxiliis fecerant.<lb/></p>
                </div>
                <div type="cap" n="4">
                    <p><milestone unit="par" n="1"/>Interiecto deinde tempore, cum fides pacis a
                        Syracusanis non servaretur, denuo legatos Athenas mittunt, qui sordida
                        veste, capillo barbaque promissis et omni squaloris habitu ad misericordiam
                        commovendam adquisito contionem deformes adeunt;<milestone unit="par" n="2"
                        />adduntur precibus lacrimae et ita misericordem populum supplices movent,
                        ut damnarentur duces, qui ab his auxilia deduxerant. <milestone unit="par"
                            n="3"/>Igitur classis ingens decernitur; creantur duces Nicias et
                        Alcibiades et Lamachos, tantisque viribus Sicilia repetitur, ut ipsis
                        terrori essent, in quorum auxilia mittebantur. <milestone unit="par" n="4"
                        />Brevi post tempore revocato ad reatum Alcibiade duo proelia pedestria
                        secunda Nicias et Lamachos faciunt;<milestone unit="par" n="5"/>munitionibus
                        deinde circumdatis hostes etiam marinis commeatibus in urbe clausos
                        intercludunt. <milestone unit="par" n="6"/>Quibus rebus fracti Syracusani
                        auxilium a Lacedaemoniis petiverunt. <milestone unit="par" n="7"/>Ab his
                        mittitur Gylippus solus, sed in quo instar omnium auxiliorum erat.
                            <milestone unit="par" n="8"/>Is audito in itinere belli iam inclinato
                        statu auxiliis partim in Graecia, partim in Sicilia contractis opportuna
                        bello loca occupat. <milestone unit="par" n="9"/>Duobus deinde proeliis
                        victus, congressus tertio occiso Lamacho et hostes in fugam conpulit et
                        socios obsidione liberavit. <milestone unit="par" n="10"/>Sed cum
                        Athenienses a bello terrestri in navale se transtulissent, Gylippus classem
                        Lacedaemone cum auxiliis arcessit. <milestone unit="par" n="11"/>Quo cognito
                        et ipsi Athenienses in locum amissi ducis Demosthenen et Eurymedonta cum
                        supplemento copiarum mittunt. <milestone unit="par" n="11"/>Peloponnesii
                        quoque communi civitatum decreto ingentia Syracusanis auxilia misere, et
                        quasi Graeciae bellum in Siciliam translatum esset, ita ex utraque parte
                        summis viribus dimicabatur.<lb/></p>
                </div>
                <div type="cap" n="5">
                    <p><milestone unit="par" n="1"/>Prima igitur congressione navalis certaminis
                        Athenienses vincuntur; castra quoque cum omni publica ac privata pecunia
                        amittunt. <milestone unit="par" n="2"/>Super haec mala cum etiam terrestri
                        proelio victi essent, tunc Demosthenes censere coepit, ut abirent Sicilia,
                        dum res quamvis adflictae nondum tamen perditae forent. <milestone
                            unit="par" n="3"/>Neque in bello male auspicato amplius perseverandum;
                        esse domi graviora et forsitan infeliciora bella, in quae servare hos urbis
                        apparatus oporteat. <milestone unit="par" n="4"/>Nicias seu pudore male
                        actae rei, seu metu destitutae spei civium, seu inpellente fato manere
                        contendit. <milestone unit="par" n="5"/>Reparatur igitur navale bellum et
                        animi a prioris fortunae procella ad spem certaminis revocantur;<milestone
                            unit="par" n="6"/>sed inscitia ducum, qui inter angustias maris tuentes
                        se Syracusanos adgressi, facile vincuntur. <milestone unit="par" n="7"
                        />Eurymedon dux in prima acie fortissime dimicans primus cadit, XXX naves,
                        quibus praefuerat, incenduntur. <milestone unit="par" n="8"/>Demosthenes et
                        Nicias et ipsi victi exercitum in terram deponunt, tutiorem fugam rati
                        itinere terrestri. <milestone unit="par" n="9"/>Ab his relictas CXXX naves
                        Gylippus invasit, ipsos deinde insequitur; fugientes partim capit, partim
                        caedit. <milestone unit="par" n="10"/>Demosthenes amisso exercitu a
                        captivitate gladio et voluntaria morte se vindicat,<milestone unit="par"
                            n="11"/>Nicias autem ne Demosthenis quidem exemplo ut sibi consuleret
                        admonitus cladem suorum auxit dedecore captivitatis.</p>
                </div>
                <lb/>
            </div>
            <div type="lib" n="V">
                <head> LIBER V</head>
                <lb/>
                <div type="cap" n="1">
                    <p><milestone unit="par" n="1"/>Dum Athenienses in Sicilia bellum per biennium
                        cupidius quam felicius gerunt, interim concitor et dux eius Alcibiades
                        absens Athenis insimulatur mysteria Cereris initiorum sacra, nullo magis
                        quam silentio sollemnia, enuntiavisse,<milestone unit="par" n="2"
                        />revocatusque a bello ad iudicium, sive conscientia sive indignitatem rei
                        non ferens, tacitus in exilium Elidem profectus est. <milestone unit="par"
                            n="3"/>Inde, ubi non damnatum se tantum, verum etiam diris per omnium
                        sacerdotum religiones devotum cognovit, Lacedaemona se contulit<milestone
                            unit="par" n="4"/>ibique regem Lacedaemoniorum inpellit turbatis
                        Atheniensibus adverso Siciliae proelio ultro bellum inferre. <milestone
                            unit="par" n="5"/>Quo facto omnia Graeciae regna velut ad extinguendum
                        commune incendium concurrunt;<milestone unit="par" n="6"/>tantum odium
                        Athenienses inmoderati imperii crudelitate contraxerant. <milestone
                            unit="par" n="7"/>Darius quoque, rex Persarum, memor paterni avitique in
                        hanc urbem odii facta cum Lacedaemoniis per Tisaphernen, praefectum Lydiae,
                        societate omnem sumptum belli pollicetur. <milestone unit="par" n="8"/>Et
                        erat hic quidem titulus cum Graecis coeundi; re autem vera timebat, ne
                        victis Atheniensibus ad se Lacedaemonii arma transferrent. <milestone
                            unit="par" n="9"/>Quis igitur miretur tam florentes Atheniensium opes
                        ruisse, cum ad opprimendam unam urbem totius Orientis vires
                            concurrerent?<milestone unit="par" n="10"/>Non tamen inerti neque
                        incruento cecidere bello, sed proeliati ad ultimum, victores etiam interdum
                        consumpti magis fortunae varietate quam victi sunt. <milestone unit="par"
                            n="11"/>Principio belli omnes ab his etiam socii desciverant, ut fit:
                        quo se fortuna, eodem etiam favor hominum inclinat.<lb/></p>
                </div>
                <div type="cap" n="2">
                    <p><milestone unit="par" n="1"/>Alcibiades quoque motum adversus patriam bellum
                        non gregarii militis opera, sed imperatoris virtutibus adiuvat;<milestone
                            unit="par" n="2"/>quippe acceptis V navibus in Asiam contendit et
                        tributarias Atheniensium civitates auctoritate nominis sui ad defectionem
                        conpellit. <milestone unit="par" n="3"/>Sciebant enim domi clarum, nec
                        exilio videbant factum minorem, nec tam ablatum Atheniensibus ducem quam
                        Lacedaemoniis traditum, parta qui cum amissis imperia pensaret. <milestone
                            unit="par" n="4"/>Sed apud Lacedaemonios virtus Alcibiadis plus invidiae
                        quam gratiae contraxit. <milestone unit="par" n="5"/>Itaque cum principes
                        velut aemulum gloriae suae interficiendum insidiis mandassent, cognita re
                        Alcibiades per uxorem Agidis regis, quam adulterio cognoverat, ad
                        Tisaphernen, praefectum Darii regis, profugit, cui se celeriter officii
                        comitate et obsequendi gratia insinuavit. <milestone unit="par" n="6"/>Erat
                        enim et aetatis flore et formae veneratione nec minus eloquentia etiam inter
                        Athenienses insignis,<milestone unit="par" n="7"/>sed in conciliandis
                        amicitiarum studiis quam in retinendis vir melior, quia morum vitia sub
                        umbra eloquentiae primo latebant. <milestone unit="par" n="8"/>Igitur
                        persuadet Tisapherni, ne tanta stipendia classi Lacedaemoniorum
                            praeberet;<milestone unit="par" n="9"/>vocandos enim in portionem
                        muneris Ionios, quorum pro libertate, cum tributa Atheniensibus penderent,
                        bellum susceptum sit. <milestone unit="par" n="10"/>Sed nec auxiliis nimis
                        enixe Lacedaemonios iuvandos; quippe memorem esse debere alienam se
                        victoriam, non suam instruere, et eatenus bellum sustinendum, ne inopia
                        deseratur. <milestone unit="par" n="11"/>Nam regem Persarum dissentientibus
                        Graecis arbitrum pacis ac belli fore, et quos suis non possit, ipsorum armis
                        victurum; perfecto autem bello statim ei cum victoribus dimicandum.
                            <milestone unit="par" n="12"/>Domesticis itaque bellis Graeciam
                        obterendam, ne externis vacet, exaequandasque vires partium et inferiores
                        auxilio levandos. <milestone unit="par" n="13"/>Non enim quieturos post hanc
                        victoriam Spartanos, quia vindices se libertatis Graeciae professi sint.
                            <milestone unit="par" n="14"/>Grata oratio Tisapherni fuit. Itaque
                        commeatus maligne praebere, classem regiam non totam mittere, ne aut
                        victoriam daret aut necessitatem deponendi belli inponeret.<lb/></p>
                </div>
                <div type="cap" n="3">
                    <p><milestone unit="par" n="1"/>Interea Alcibiades hanc operam civibus
                        venditabat. <milestone unit="par" n="2"/>Ad quem cum legati Atheniensium
                        venissent, pollicetur his amicitiam regis, si res publica a populo translata
                        ad senatum foret,<milestone unit="par" n="3"/>sperans ut aut concordante
                        civitate dux belli ab omnibus legeretur aut discordia inter ordines facta ab
                        altera parte in auxilium vocaretur. <milestone unit="par" n="4"/>Sed
                        Atheniensibus inminente periculo belli maior salutis quam dignitatis cura
                        fuit. <milestone unit="par" n="5"/>Itaque permittente populo imperium ad
                        senatum transfertur. <milestone unit="par" n="6"/>Qui cum insita genti
                        superbia crudeliter in plebem consuleret, singulis tyrannidis sibi
                        inpotentiam vindicantibus, ab exercitu Alcibiades exsul revocatur duxque
                        classi constituitur. <milestone unit="par" n="7"/>Statim igitur Athenas
                        scribit, ex continenti se cum exercitu venturum recepturumque a
                        quadringentis iura populi, ni ipsi redderent. <milestone unit="par" n="8"
                        />Hac denuntiatione optimates territi primo urbem prodere Lacedaemoniis
                        temptavere, dein, cum id nequissent, in exilium profecti sunt. <milestone
                            unit="par" n="9"/>Igitur Alcibiades intestino malo patria liberata summa
                        cura classem instruit atque ita in bellum adversus Lacedaemonios
                        pergit.<lb/></p>
                </div>
                <div type="cap" n="4">
                    <p><milestone unit="par" n="1"/>Iam Sesto Mindarus et Pharnabazus,
                        Lacedaemoniorum duces, instructis navibus expectabant. <milestone unit="par"
                            n="2"/>Proelio commisso victoria penes Athenienses fuit. In eo bello
                        maior pars exercitus et omnes ferme hostium duces caesi, naves LXXX captae.
                            <milestone unit="par" n="3"/>Interiectis quoque diebus, cum bellum
                        Lacedaemonii a mari in terram transtulissent, iterato vincuntur. <milestone
                            unit="par" n="4"/>His malis fracti pacem petiere, quam ne acciperent
                        opera eorum effectum est, a quibus ea res quaestum praebebat. <milestone
                            unit="par" n="5"/>Interea et Syracusanorum auxilia inlatum a
                        Karthaginiensibus Siciliae bellum domum revocavit. <milestone unit="par"
                            n="6"/>Quibus rebus destitutis Lacedaemoniis Alcibiades cum classe
                        victrici Asiam vastat, multis locis proelia facit, ubique victor recipit
                        civitates, quae defecerant, nonnullas capit et imperio Atheniensium
                            adicit,<milestone unit="par" n="7"/>atque ita prisca navali gloria
                        vindicata, adiecta etiam laude terrestris belli, desideratus civibus suis
                        Athenas revertitur. <milestone unit="par" n="8"/>His omnibus proeliis
                        ducentae naves hostium et praeda ingens capta. <milestone unit="par" n="9"
                        />Ad hunc redeuntis exercitus triumphum effusa omnis multitudo obviam
                        procedit et universos quidem milites, praecipue tamen Alcibiaden
                            miratur;<milestone unit="par" n="10"/>in hunc oculos civitas universa,
                        in hunc suspensa ora convertit, hunc quasi de caelo missum et ut ipsam
                        Victoriam contuentur;<milestone unit="par" n="11"/>laudant quae pro patria,
                        nec minus admirantur quae exsul contra gesserit, excusantes ipsi, iratum
                        provocatumque fecisse. <milestone unit="par" n="12"/>Enimvero tantum in uno
                        viro fuisse momenti, ut maximi imperii subversi et rursum recepti auctor
                        esset, et unde stetisset eo se victoria transferret, fieretque cum eo mira
                        quaedam fortunae inclinatio. <milestone unit="par" n="13"/>Igitur omnibus
                        non humanis tantum, verum et divinis eum honoribus onerant; certant secum
                        ipsi, utrum contumeliosius eum expulerint an revocaverint honoratius.
                            <milestone unit="par" n="14"/>Ipsos illi deos gratulantes tulere obviam,
                        quorum execrationibus erat devotus,<milestone unit="par" n="15"/>et cui
                        paulo ante omnem humanam opem interdixerant, eum, si queant, in caelo
                        posuisse cupiunt. <milestone unit="par" n="16"/>Explent contumelias
                        honoribus, detrimenta muneribus, execrationes precibus. <milestone
                            unit="par" n="17"/>Non Siciliae illis adversa pugna in ore est, sed
                        Graeciae victoria; non classes per illum amissae, sed adquisitae; nec
                        Syracusarum, sed Ioniae Hellespontique meminerunt. <milestone unit="par"
                            n="18"/>Sic Alcibiades numquam mediocribus nec in offensam nec in
                        favorem studiis suorum exceptus est.<lb/></p>
                </div>
                <div type="cap" n="5">
                    <p><milestone unit="par" n="1"/>Dum haec aguntur, et a Lacedaemoniis Lysander
                        classi belloque praeficitur et in locum Tisaphernis Darius, rex Persarum,
                        filium suum Cyrum Ioniae Lydiaeque praeposuit, qui Lacedaemonios auxiliis
                        opibusque ad spem fortunae prioris erexit. <milestone unit="par" n="2"
                        />Aucti igitur viribus Alcibiaden cum centum navibus in Asiam profectum, dum
                        agros longa pace divites securus populatur et praedae dulcedine sine
                        insidiarum metu sparsos milites habet, repentino adventu
                            oppressere;<milestone unit="par" n="3"/>tantaque caedes palantium fuit,
                        ut plus vulneris eo proelio Athenienses acciperent, quam superioribus
                            dederant,<milestone unit="par" n="4"/>et tanta desperatio apud
                        Athenienses erat, ut ex continenti Alcibiaden ducem Conone mutarent,
                        arbitrantes victos se non fortuna belli,<milestone unit="par" n="5"/>sed
                        fraude imperatoris, apud quem plus prior offensa valuisset quam recentia
                            beneficia;<milestone unit="par" n="6"/>vicisse autem eum priore bello
                        ideo tantum, ut ostenderet hostibus, quem ducem sprevissent, et ut carius
                        eis ipsam victoriam venderet. <milestone unit="par" n="7"/>Omnia enim
                        credibilia in Alcibiade vigor ingenii et morum luxuria faciebat. <milestone
                            unit="par" n="8"/>Veritus itaque multitudinis impetum denuo in
                        voluntarium exsilium proficiscitur.<lb/></p>
                </div>
                <div type="cap" n="6">
                    <p><milestone unit="par" n="1"/>Itaque Conon Alcibiadi suffectus, habens ante
                        oculos cui duci successisset, classem maxima industria exornat;<milestone
                            unit="par" n="2"/>sed navibus exercitus deerat, fortissimis quibusque in
                        Asiae populatione amissis. <milestone unit="par" n="3"/>Armantur tamen senes
                        aut inpuberes pueri, et numerus militum sine exercitus robore expletur.
                            <milestone unit="par" n="4"/>Sed non magnam bello moram aetas fecit
                        inbellis; caeduntur passim aut fugientes capiuntur; tantaque strages aut
                        occisorum aut captivorum fuit, ut Atheniensium deletum non imperium tantum,
                        verum etiam nomen videretur. <milestone unit="par" n="5"/>Quo proelio
                        perditis et desperatis rebus ad tantam inopiam rediguntur, ut consumpta
                        militari aetate peregrinis civitatem, servis libertatem, damnatis
                        inpunitatem darent. <milestone unit="par" n="6"/>Eaque conluvione hominum
                        domini antea Graeciae conscripto exercitu vix libertatem tuebantur.
                            <milestone unit="par" n="7"/>Iterum tamen fortunam maris experiundam
                        decernunt. <milestone unit="par" n="8"/>Tanta virtus animorum fuit, ut, cum
                        paulo ante salutem desperaverint, nunc non desperent victoriam. <milestone
                            unit="par" n="9"/>Sed neque is miles erat, qui nomen Atheniensium
                        tueretur, neque eae vires, quibus vincere consuerant, neque ea scientia
                        militaris in his, quos vincula, non castra continuerant. Itaque omnes aut
                        capti aut occisi. <milestone unit="par" n="10"/>Cum dux Conon proelio
                        superfuisset solus, crudelitatem civium metuens cum octo navibus ad regem
                        Cyprium concedit Euagoram.<lb/></p>
                </div>
                <div type="cap" n="7">
                    <p><milestone unit="par" n="1"/><supplied>Lysander</supplied> autem, dux
                        Lacedaemoniorum, rebus feliciter gestis fortunae hostium insultat.
                            <milestone unit="par" n="2"/>Captivas naves cum praeda bellica in
                        triumphi modum ornatas mittit Lacedaemona<milestone unit="par" n="3"/>ac
                        tributarias Atheniensium civitates, quas metus dubiae belli fortunae in fide
                        tenuerat, voluntarias recipit, nec aliud dicionis Atheniensium praeter urbem
                        ipsam relinquit. <milestone unit="par" n="4"/>Quae cuncta cum Athenis
                        nuntiata essent, omnes relictis domibus per urbem discurrere pavidi, alius
                        alium sciscitari, auctorem nuntii requirere;<milestone unit="par" n="5"/>non
                        pueros inprudentia, non senes debilitas, non mulieres sexus inbecillitas
                        domi tenet: adeo ad omnem aetatem tanti mali sensus penetraverat. <milestone
                            unit="par" n="6"/>In foro deinde coeunt atque ibi perpeti nocte fortunam
                        publicam questibus iterant. <milestone unit="par" n="7"/>Alii fratres aut
                        filios aut parentes deflent; cognatos alii, alii amicos cognatis cariores,
                        et cum privatis casibus querelam publicam miscent:<milestone unit="par"
                            n="8"/>iam se ipsos, iam ipsam patriam perituram miserioremque
                        incolumium quam amissorum fortunam iudicantes;<milestone unit="par" n="9"
                        />sibi quisque ante oculos obsidionem, famem et superbum victoremque hostem
                            proponentes;<milestone unit="par" n="10"/>iam ruinam urbis et incendia,
                        iam omnium captivitatem et miserrimam servitutem recordantes;<milestone
                            unit="par" n="11"/>feliciores prorsus priores urbis ruinas ducentes,
                        quae incolumibus filiis parentibusque tectorum tantum ruinae taxatae sint.
                            <milestone unit="par" n="12"/>Nunc autem non classem, in quam sicuti
                        pridem confugiant, superesse, non exercitum, cuius virtute servati
                        pulchriora possent moenia exstruere.<lb/></p>
                </div>
                <div type="cap" n="8">
                    <p><milestone unit="par" n="1"/>Sic defletae ac prope perditae urbi hostes
                        superveniunt et obsidione circumdata obsessos fame urgent. <milestone
                            unit="par" n="2"/>Sciebant enim neque ex advectis copiis multum
                        superesse, et ne novae advehi possent providerant. <milestone unit="par"
                            n="3"/>Quibus malis Athenienses fracti post longam famem et adsidua
                        suorum funera pacem petivere, quae an dari deberet, diu inter Spartanos
                        sociosque deliberatum. <milestone unit="par" n="4"/>Cum multi delendum
                        Atheniensium nomen urbemque incendio consumendam censerent, negarunt se
                        Spartani ex duobus Graeciae oculis alterum eruturos, pacem
                            polliciti,<milestone unit="par" n="5"/>si demissa Piraeum versus muri
                        bracchia deicerent navesque, quae reliquae forent, traderent, reique
                        publicae ex semet ipsis XXX rectores acciperent. <milestone unit="par" n="6"
                        />In has leges traditam sibi urbem Lacedaemonii formandam Lysandro
                        tradiderunt. <milestone unit="par" n="7"/>Insignis hic annus et expugnatione
                        Athenarum et morte Darii, regis Persarum, et exsilio Dionysii, Siciliae
                        tyranni, fuit. <milestone unit="par" n="8"/>Mutato statu Athenarum etiam
                        civium condicio mutatur. <milestone unit="par" n="9"/>XXX rectores rei
                        publicae constituuntur, qui fiunt XXX tyranni. <milestone unit="par" n="10"
                        />Quippe a principio tria milia sibi satellitum statuunt, quantum ex tot
                        cladibus prope nec civium superfuerat,<milestone unit="par" n="11"/>et quasi
                        parvus hic ad continendam civitatem exercitus esset, septingentos milites a
                        victoribus accipiunt. <milestone unit="par" n="12"/>Caedes deinde civium ab
                        Alcibiade auspicantur, ne iterum rem publicam sub obtentu liberationis
                        invaderet. <milestone unit="par" n="13"/>Quem cum profectum ad Artaxerxen,
                        Persarum regem, conperissent, citato itinere miserunt, qui eum
                            interciperent;<milestone unit="par" n="14"/>a quibus occupatus, cum
                        occidi aperte non posset, vivus in cubiculo, in quo dormiebat, crematus
                        est.<lb/></p>
                </div>
                <div type="cap" n="9">
                    <p><milestone unit="par" n="1"/>Liberati hoc ultoris metu tyranni miseras urbis
                        reliquias caedibus et rapinis exhauriunt. <milestone unit="par" n="2"/>Quod
                        cum displicere uni ex numero suo, Therameni, didicissent, ipsum quoque ad
                        terrorem omnium interficiunt. <milestone unit="par" n="3"/>Fit igitur ex
                        urbe passim omnium fuga, repleturque Graecia Atheniensium exulibus.
                            <milestone unit="par" n="4"/>Quod etiam ipsum auxilium cum miseris
                        eriperetur (nam Lacedaemoniorum edicto civitates exules recipere
                        prohibebantur), omnes se Argos et Thebas contulere;<milestone unit="par"
                            n="5"/>ibi non solum tutum exilium egerunt, verum etiam spem
                        reciperandae patriae receperunt. <milestone unit="par" n="6"/>Erat inter
                        exules Thrasybulus, vir strenuus et domi nobilis, qui audendum aliquid pro
                        patria et pro salute communi etiam cum periculo ratus, adunatis exulibus
                        castellum Phylen Atticorum finium occupat. <milestone unit="par" n="7"/>Nec
                        deerat quarundam civitatum tam crudelis casus miserantium favor. <milestone
                            unit="par" n="8"/>Itaque et Ismenias, Thebanorum princeps, etsi publicis
                        non poterat, privatis tamen viribus adiuvabat,<milestone unit="par" n="9"
                        />et Lysias, Syracusanus orator, exul tunc, quingentos milites stipendio suo
                        instructos in auxilium patriae communis eloquentiae misit. <milestone
                            unit="par" n="10"/>Fit itaque asperum proelium. Sed cum hinc pro patria
                        summis viribus, inde pro aliena dominatione securius pugnaretur, tyranni
                        vincuntur. <milestone unit="par" n="11"/>Victi in urbem refugerunt, quam
                        exhaustam caedibus suis etiam armis spoliant. <milestone unit="par" n="12"
                        />Deinde cum omnes Athenienses proditionis suspectos haberent, demigrare eos
                        ex urbe iubent et in bracchiis muri, quae diruta fuerant, habitare,
                        extraneis militibus imperium tuentes. <milestone unit="par" n="13"/>Post
                        haec Thrasybulum corrumpere imperii societatem pollicentes conantur.
                            <milestone unit="par" n="14"/>Quod cum non contigisset, auxilia a
                        Lacedaemoniis petivere, quibus accitis iterato proeliantur. <milestone
                            unit="par" n="15"/>In eo bello Critias et Hippolochus, omnium tyrannorum
                        saevissimi, cadunt.<lb/></p>
                </div>
                <div type="cap" n="10">
                    <p><milestone unit="par" n="1"/>Ceteris victis cum exercitus eorum, ex quibus
                        maior pars Atheniensium erat, fugeret, magna voce Thrasybulus exclamat: cur
                        se victorem fugiant potius quam ut vindicem communis libertatis
                            adiuvent?<milestone unit="par" n="2"/>Civium illam meminerint aciem, non
                        hostium esse; nec se ideo arma cepisse, ut aliqua victis adimat, sed ut
                        adempta restituat; XXX se dominis, non civitati bellum inferre. <milestone
                            unit="par" n="3"/>Admonet deinde cognationis, legum, sacrorum, tum
                        vetusti per tot bella commilitii, orat misereantur exsulum civium, si tam
                        patienter ipsi serviant; reddant sibi patriam, accipiant libertatem.
                            <milestone unit="par" n="4"/>His vocibus tantum promotum est, ut
                        reversus in urbem exercitus XXX tyrannos emigrare Eleusinam iuberet,
                        substitutis decem,<milestone unit="par" n="5"/>qui rem publicam regerent;
                        qui nihil exemplo prioris dominationis territi eandem viam crudelitatis
                        adgressi sunt. <milestone unit="par" n="6"/>Dum haec aguntur, nuntiatur
                        Lacedaemone in bellum Athenienses exarsisse; ad quod comprimendum Pausanias
                        rex mittitur. <milestone unit="par" n="7"/>Qui misericordia exulis populi
                        permotus patriam miseris civibus restituit et decem tyrannos ex urbe
                        Eleusinam emigrare ad ceteros iubet. <milestone unit="par" n="8"/>Quibus
                        rebus cum pax statuta esset, interiectis diebus repente tyranni non minus
                        restitutos exules quam se in exilium actos indignantur, quasi vero aliorum
                        libertas sua servitus esset, et bellum Atheniensibus inferunt. <milestone
                            unit="par" n="9"/>Sed ad conloquium veluti dominationem recepturi
                        progressi per insidias conprehensi ut pacis victimae trucidantur. Populus,
                        quem emigrare iusserant, in urbem revocatur. <milestone unit="par" n="10"
                        />Atque ita per multa membra civitas dissipata in unum tandem corpus
                            redigitur,<milestone unit="par" n="11"/>et ne qua dissensio ex ante
                        actis nasceretur, omnes iure iurando obstringuntur, discordiarum oblivionem
                        fore. <lb/>
                        <milestone unit="par" n="12"/> Interea Thebani Corinthiique legatos ad
                        Lacedaemonios mittunt, qui ex manubiis portionem praedae communis belli
                        periculique peterent. <milestone unit="par" n="13"/>Quibus negatis non
                        quidem aperte bellum adversus Lacedaemonios decernunt, sed tacitis animis
                        tantam iram concipiunt, ut subesse bellum intellegi posset.<lb/></p>
                </div>
                <div type="cap" n="11">
                    <p><milestone unit="par" n="1"/>Eodem forte tempore Darius, rex Persarum,
                        moritur, Artaxerxe et Cyro filiis relictis. <milestone unit="par" n="2"
                        />Regnum Artaxerxi, Cyro civitates, quarum praefectus erat, testamento
                        legavit. <milestone unit="par" n="3"/>Sed Cyro iudicium patris iniuria
                        videbatur; itaque occulte adversus fratrem bellum parabat. <milestone
                            unit="par" n="4"/>Quod cum nuntiatum Artaxerxi esset, arcessitum ad se
                        fratrem et innocentiam dissimulatione belli simulantem conpedibus aureis
                        vinxit interfecissetque, ni mater prohibuisset. <milestone unit="par" n="5"
                        />Dimissus igitur Cyrus iam non occulte bellum, sed palam, nec per
                        dissimulationem, sed aperta professione parare coepit; auxilia undique
                        contrahit. <milestone unit="par" n="6"/>Lacedaemonii memores Atheniensi
                        bello enixa eius opera adiutos, velut ignorantes, contra quem bellum
                        pararetur, decernunt auxilia Cyro mittenda,<milestone unit="par" n="7"/>ubi
                        res eius exegisset, quaerentes apud Cyrum gratiam et apud Artaxerxen, si
                        vicisset, veniae patrocinia, cum nihil adversus eum aperte decrevissent.
                            <milestone unit="par" n="8"/>Sed cum in bello fors proelii utrumque
                        fratrem pugnae obtulisset, prior Artaxerxes a fratre vulneratur;<milestone
                            unit="par" n="9"/>quem cum equi fuga periculo subtraxisset, Cyrus a
                        cohorte regia oppressus interficitur. Sic victor Artaxerxes et praeda
                        fraterni belli et exercitu potitur. <milestone unit="par" n="10"/>In eo
                        proelio decem milia Graecorum in auxilio Cyri fuere, quae et in cornu, in
                        quo steterant, vicerunt et post mortem Cyri neque armis a tanto exercitu
                        vinci neque dolo capi potuerunt;<milestone unit="par" n="11"/>revertentesque
                        inter tot indomitas nationes et barbaras gentes per tanta itineris spatia
                        virtute se usque terminos patriae defenderunt. </p>
                </div>
                <lb/>
            </div>
            <div type="lib" n="VI">
                <head>LIBER VI</head>
                <lb/>
                <div type="cap" n="1">
                    <p><milestone unit="par" n="1"/>Lacedaemonii, more ingenii humani quo plura
                        habent eo ampliora cupientes, non contenti accessione Atheniensium opum
                        vires sibi duplicatas totius Asiae imperium adfectare coeperunt. Sed maior
                        pars sub regno Persarum erat. <milestone unit="par" n="2"/>Itaque Hercylides
                        dux in hanc militiam electus cum videret sibi adversus duos praefectos
                        Artaxerxis regis, Pharnabazum et Tisaphernen, maximarum gentium viribus
                        succinctos dimicandum, pacificandum cum altero statuit. <milestone
                            unit="par" n="3"/>Aptior visus Tisaphernes, vir et industria potior et
                        militibus Cyri quondam regis instructior, in conloquium vocatur et statutis
                        condicionibus ab armis dimittitur. <milestone unit="par" n="4"/>Hanc rem
                        Pharnabazus apud communem regem criminatur: ut Lacedaemonios Asiam ingressos
                        non reppulerit armis,<milestone unit="par" n="5"/>sed inpensis regis aluerit
                        merceturque ab his, ut differant bella quam gerant, tamquam non ad unius
                        summam imperii detrimentum omne perveniat. <milestone unit="par" n="6"
                        />Indignum ait bella non perfici, sed redimi, hostem pretio, non armis
                        submoveri. <milestone unit="par" n="7"/>His vocibus regem Tisapherni
                        alienatum hortatur, ut in locum eius navalis belli ducem eligat Conona
                        Atheniensem, qui amissa bello patria Cypri exulabat;<milestone unit="par"
                            n="8"/>quippe Atheniensibus, etsi fractae sint opes, manere tamen
                        navalem usum, nec, si eligendus sit ex universis, meliorem alium esse.
                            <milestone unit="par" n="9"/>Acceptis igitur quingentis talentis iussus
                        est Conona classi praeficere.<lb/></p>
                </div>
                <div type="cap" n="2">
                    <p><milestone unit="par" n="1"/>His cognitis Lacedaemonii et ipsi a rege Aegypti
                        Hercynione auxilia navalis belli per legatos petunt,<milestone unit="par"
                            n="2"/>a quo centum triremes et sexcenta milia modium frumenti missa; a
                        ceteris quoque sociis ingentia auxilia contracta sunt. <milestone unit="par"
                            n="3"/>Sed tanto exercitui et contra tantum ducem deerat dignus
                        imperator. <milestone unit="par" n="4"/>Itaque postulantibus sociis
                        Agesilaum, regem tunc Lacedaemoniorum, propter responsa oraculi Delphici diu
                        Lacedaemonii an eum summae rei praeponerent deliberaverunt,<milestone
                            unit="par" n="5"/>quibus futurus imperii finis denuntiabatur, cum regium
                        claudicasset imperium; erat enim pede claudus. <milestone unit="par" n="6"
                        />Ad postremum statuerunt melius esse incessu regem quam imperio regnum
                        claudicare. <milestone unit="par" n="7"/>Postquam Agesilaum cum ingentibus
                        copiis in Asiam misere, non facile dixerim quod aliud par ducum tam bene
                        conparatum fuerit. <milestone unit="par" n="8"/>Quippe aetas, virtus,
                        consilium, sapientia utrique prope una, gloria quoque rerum gestarum eadem.
                            <milestone unit="par" n="9"/>Quibus cum paria omnia fortuna dederit,
                        invictum tamen ab altero utrumque servavit. <milestone unit="par" n="10"
                        />Magnus igitur amborum apparatus belli, magnae res gestae fuerunt.
                            <milestone unit="par" n="11"/>Sed Cononem seditio militum invadit, quos
                        praefecti regis fraudare stipendio soliti erant, eo instantius debita
                        poscentibus, quo graviorem sub magno duce militiam praesumebant. <milestone
                            unit="par" n="12"/>Itaque Conon diu rege per epistulas frustra fatigato
                        ad postremum ipse ad eum pergit,<milestone unit="par" n="13"/>a cuius
                        aspectu et conloquio prohibitus est, quod eum more Persarum adorare nollet.
                            <milestone unit="par" n="14"/>Agit tamen cum eo per internuntios et
                        queritur opulentissimi regis bella inopia dilabi, et qui exercitum parem
                        hostibus habeat, pecunia vinci, qua praestet, inferioremque eum ea parte
                        virium inveniri, qua longe superior sit. <milestone unit="par" n="15"
                        />Postulat dari sibi ministrum inpensae, quia pluribus id mandare
                        perniciosum sit. <milestone unit="par" n="16"/>Dato stipendio ad classem
                        remittitur, nec moram agendis rebus facit; multa fortiter, multa feliciter
                        agit, agros hostiles vastat, urbes expugnat et quasi tempestas quaedam
                        cuncta prosternit. <milestone unit="par" n="17"/>Quibus rebus territi
                        Lacedaemonii ad patriae subsidium revocandum ab Asia Agesilaum
                        decernunt.<lb/></p>
                </div>
                <div type="cap" n="3">
                    <p><milestone unit="par" n="1"/>Interim Pisandrus ab Agesilao proficiscente dux
                        patriae relictus ingentem classem summis viribus instruit, fortunam belli
                        temptaturus. <milestone unit="par" n="2"/>Nec non et Conon tunc primum cum
                        hostium exercitu concursurus magna cura suos ordinat. <milestone unit="par"
                            n="3"/>Summa igitur non ducum tantum in eo proelio quam vulgi aemulatio
                        fuit. <milestone unit="par" n="4"/>Nam et ipse dux Conon non tam Persis quam
                        patriae studebat,<milestone unit="par" n="5"/>et sicuti adflictis
                        Atheniensium rebus auctor amissae dominationis fuerat, sic volebat idem
                        haberi redditae patriamque vincendo recipere, quam victus
                            amiserat;<milestone unit="par" n="6"/>eo speciosius, quod ne ipsorum
                        quidem Atheniensium, sed alieni proelii viribus dimicet, pugnaturus periculo
                        regis, victurus praemio patriae, gloriamque diversis artibus quam priores
                        civitatis suae duces consecuturus:<milestone unit="par" n="7"/>quippe illos
                        vincendo Persas patriam defendisse, se Persas victores faciendo restituturum
                        patriam esse. <milestone unit="par" n="8"/>Porro Pisandrus pro coniunctione
                        Agesilai etiam virtutum aemulator erat contendebatque, ne a rebus gestis
                        eius et gloriae splendore decederet, neu tot bellis ac saeculis quaesitum
                        imperium brevis momenti culpa subverteret. <milestone unit="par" n="9"
                        />Eadem militum et omnium remigum cura erat, quos maior sollicitudo
                        cruciabat, non tam ne ipsi quaesitas opes amitterent, quam ne pristinas
                        Athenienses reciperent. <milestone unit="par" n="10"/>Sed quanto maius
                        proelium fuit, tanto et clarior victoria Cononis. <milestone unit="par"
                            n="11"/>Victi Lacedaemonii fugam capesserunt, praesidia hostium Athenis
                            deducuntur,<milestone unit="par" n="12"/>populo restituta dignitate
                        condicio servilis eripitur, multae quoque civitates recipiuntur.<lb/></p>
                </div>
                <div type="cap" n="4">
                    <p><milestone unit="par" n="1"/>Hoc initium Atheniensibus resumendae potentiae
                        et Lacedaemoniis habendae finis fuit. <milestone unit="par" n="2"/>Namque
                        veluti cum imperio etiam virtutem perdidissent, contemni a finitimis
                        coepere. <milestone unit="par" n="3"/>Primi igitur Thebani Atheniensibus
                        auxiliantibus bellum his intulere,<milestone unit="par" n="4"/>quae civitas
                        ex finitimis incrementis virtute Epaminondae ducis ad spem imperii Graeciae
                        erecta est. <milestone unit="par" n="5"/>Fit itaque terrestre proelium eadem
                        Lacedaemoniorum fortuna, qua pugnatum adversus Conona navali proelio fuerat.
                            <milestone unit="par" n="6"/>In eo bello Lysander, quo duce Athenienses
                        victi a Lacedaemoniis fuerant, interficitur. <milestone unit="par" n="7"
                        />Pausanias quoque, alter dux Lacedaemoniorum, proditionis accusatus in
                        exilium abiit. <milestone unit="par" n="8"/>Igitur Thebani potiti victoriam
                        universum exercitum ad urbem Lacedaemoniorum ducunt, facilem expugnationem
                        rati, quoniam deserti a sociis omnibus erant. <milestone unit="par" n="9"
                        />Quod metuentes Lacedaemonii regem suum Agesilaum ex Asia, qui ibi magnas
                        res gerebat, ad defensionem patriae arcessunt. <milestone unit="par" n="10"
                        />Occiso enim Lysandro nullius alterius fiduciam ducis habebant. <milestone
                            unit="par" n="11"/>Cuius quoniam serus adventus erat, conscripto
                        exercitu obviam hosti procedunt. <milestone unit="par" n="12"/>Sed victis
                        adversus paulo ante victores nec animus neque vires pares fuere; prima
                        itaque congressione funduntur. <milestone unit="par" n="13"/>Deletis iam
                        suorum copiis supervenit rex Agesilaus, qui restituto proelio non
                        difficulter recenti et multis expeditionibus indurato milite hostibus
                        victoriam eripuit; ipse tamen graviter sauciatur.<lb/></p>
                </div>
                <div type="cap" n="5">
                    <p><milestone unit="par" n="1"/>Quibus rebus cognitis Athenienses verentes, ne
                        iterum Lacedaemoniis victoribus in pristinam sortem servitutis
                            redigerentur,<milestone unit="par" n="2"/>exercitum contrahunt eumque in
                        auxilium Boeotiorum per Iphicraten, XX quidem annos natum, sed magnae
                        indolis iuvenem, duci iubent. <milestone unit="par" n="3"/>Huius
                        adulescentis supra aetatem virtus admirabilis fuit,<milestone unit="par"
                            n="4"/>nec umquam ante eum Athenienses inter tot tantosque duces aut
                        spei maioris aut indolis maturioris imperatorem habuerunt,<milestone
                            unit="par" n="5"/>in quo non imperatoriae tantum, verum et oratoriae
                        artes fuere. <milestone unit="par" n="6"/>Conon quoque audito reditu
                        Agesilai et ipse ex Asia ad depopulandos Lacedaemoniorum agros
                            revertitur,<milestone unit="par" n="7"/>atque ita undique belli
                        formidine circumstrepente clausi Spartani ad summam desperationem
                        rediguntur. <milestone unit="par" n="8"/>Sed Conon vastatis hostium terris
                        Athenas pergit, ubi magno civium gaudio exceptus plus tamen tristitiae ipse
                        ex incensa et diruta a Lacedaemoniis patria quam laetitiae ex recuperata
                        post tantum temporis cepit. <milestone unit="par" n="9"/>Itaque quae incensa
                        fuerant, praedarum sumptu et exercitu Persarum restituit; quae diruta,
                        refecit. <milestone unit="par" n="10"/>Fatum illud Athenarum fuit, ut ante a
                        Persis crematae manibus eorum, et nunc a Lacedaemoniis dirutae ex spoliis
                        Lacedaemoniorum restituerentur<milestone unit="par" n="11"/>versaque vice
                        haberent nunc socios, quos tunc hostes habuerant, et hostes nunc paterentur,
                        cum quibus iunctae tunc artissimis societatis vinculis fuerant.<lb/></p>
                </div>
                <div type="cap" n="6">
                    <p><milestone unit="par" n="1"/>Dum haec geruntur, Artaxerxes, rex Persarum,
                        legatos in Graeciam mittit, per quos iubet omnes ab armis discedere; qui
                        aliter fecisset, eum se pro hoste habiturum; civitatibus libertatem suaque
                        omnia restituit. <milestone unit="par" n="2"/>Quod non Graeciae laboribus
                        adsiduisque bellorum internecivis odiis consulens fecit,<milestone
                            unit="par" n="3"/>sed ne occupato sibi Aegyptio bello, quod propter
                        auxilia adversus praefectos suos Lacedaemoniis missa susceperat, exercitus
                        sui in Graecia detinerentur. <milestone unit="par" n="4"/>Fessi igitur tot
                        bellis Graeci cupide paruere. <milestone unit="par" n="5"/>Hic annus non eo
                        tantum insignis fuit, quod repente pax tota Graecia facta est, sed etiam eo,
                        quod eodem tempore urbs Romana a Gallis capta est. <milestone unit="par"
                            n="6"/>Sed Lacedaemonii securi insidiantes, absentiam Arcadum speculati
                        castellum eorum expugnant occupatoque praesidium inponunt. <milestone
                            unit="par" n="7"/>Itaque armato instructoque exercitu Arcades adhibitis
                        in auxilium Thebanis amissa bello repetunt. <milestone unit="par" n="8"/>In
                        eo proelio Archidamus, dux Lacedaemoniorum, vulneratus;<milestone unit="par"
                            n="9"/>qui cum caedi suos iam ut victos videret, per praeconem corpora
                        interfectorum ad sepulturam poscit (hoc est enim signum apud Graecos
                        victoriae traditae), qua confessione contenti Thebani signum parcendi
                        dedere.<lb/></p>
                </div>
                <div type="cap" n="7">
                    <p><milestone unit="par" n="1"/>Paucis deinde post diebus neutris quicquam
                        hostile facientibus, cum quasi tacito consensu indutiae essent Lacedaemoniis
                        alia bella adversus finitimos gerentibus, Thebani Epaminonda duce occupandae
                        urbis eorum spem ceperunt. <milestone unit="par" n="2"/>Igitur principio
                        noctis taciti Lacedaemona proficiscuntur, non tamen adgredi incautos
                        potuerunt. <milestone unit="par" n="3"/>Quippe senes et cetera inbellis
                        aetas, cum adventum hostium praesensissent, in ipsis portarum angustiis
                        armati occurrunt;<milestone unit="par" n="4"/>et adversus XV milia militum
                        non amplius centum iam effetae aetatis viri pugnae se offerunt. <milestone
                            unit="par" n="5"/>Tantum animorum viriumque patriae et penatium
                        conspectus subministrabat, tantoque praesentia quam recordatione sui maiores
                        spiritus largiuntur. <milestone unit="par" n="6"/>Nam ut videre, inter quae
                        et pro quibus starent, aut vincendum sibi aut moriendum censuerunt.
                            <milestone unit="par" n="7"/>Pauci igitur sustinuere senes aciem, cui
                        par ante dies universa iuventus esse non potuit. <milestone unit="par" n="8"
                        />In eo proelio duo duces hostium cecidere,<milestone unit="par" n="9"/>cum
                        interim Agesilai adventu nuntiato Thebani recessere. <milestone unit="par"
                            n="10"/>Nec bellum diu dilatum, siquidem Spartanorum iuventus senum
                        virtute et gloria incensa teneri non potuit, quin ex continenti acie
                        decerneret. <milestone unit="par" n="11"/>Cum victoria Thebanorum esset,
                        Epaminonda, dum non ducis tantum, verum et fortissimi militis officio
                        fungitur, graviter vulneratur. <milestone unit="par" n="12"/>Quo audito his
                        ex dolore metus et illis ex gaudio stupor inicitur atque ita velut ex
                        placito consensu a proelio disceditur.<lb/></p>
                </div>
                <div type="cap" n="8">
                    <p><milestone unit="par" n="1"/>Post paucos deinde dies Epaminonda decedit, cum
                        quo vires quoque rei publicae ceciderunt. <milestone unit="par" n="2"/>Nam
                        sicuti telo si primam aciem praefregeris, reliquo ferro vim nocendi
                        sustuleris, sic illo, velut mucrone teli, adlato duce Thebanorum rei quoque
                        publicae vires hebetatae sunt, ut non tam illum amisisse quam cum illo
                        interisse omnes viderentur. <milestone unit="par" n="3"/>Nam neque hunc ante
                        ducem ullum memorabile bellum gessere, nec postea virtutibus, sed cladibus
                        insignes fuere, ut manifestum sit patriae gloriam et natam et extinctam cum
                        eo fuisse. <milestone unit="par" n="4"/>Fuit autem incertum, vir melior an
                        dux esset. <milestone unit="par" n="5"/>Nam et imperium non sibi semper, sed
                        patriae quaesivit,<milestone unit="par" n="6"/>et pecuniae adeo parcus fuit,
                        ut sumptus funeri defuerit. <milestone unit="par" n="7"/>Gloriae quoque non
                        cupidior quam pecuniae; quippe recusanti omnia imperia ingesta
                            sunt,<milestone unit="par" n="8"/>honoresque ita gessit, ut ornatum non
                        accipere, sed dare ipsi dignitati videretur. <milestone unit="par" n="9"
                        />Iam litterarum studium, iam philosophiae doctrina tanta, ut mirabile
                        videretur, unde tam insignis militiae scientia homini inter litteras nato.
                            <milestone unit="par" n="10"/>Neque ab hoc vitae proposito mortis ratio
                        dissensit. Nam ut relatus in castra semianimis vocem spiritumque collegit,
                        id unum a circumstantibus requisivit, num cadenti sibi scutum ademisset
                        hostis. <milestone unit="par" n="12"/>Quod ut servatum audivit adlatumque
                        veluti laborum gloriaeque socium osculatus est, iterum quaesivit, utri
                        vicissent. <milestone unit="par" n="13"/>Vt audivit Thebanos, bene habere se
                        rem dixit atque ita velut gratulabundus patriae exspiravit.<lb/></p>
                </div>
                <div type="cap" n="9">
                    <p><milestone unit="par" n="1"/>Huius morte etiam Atheniensium virtus
                        intercidit; siquidem amisso,<milestone unit="par" n="2"/>cui aemulari
                        consueverant, in segnitiam<milestone unit="par" n="3"/>torporemque resoluti
                        non ut olim in classem et exercitus, sed in dies festos apparatuque ludorum
                        reditus publicos effundunt<milestone unit="par" n="4"/>et cum auctoribus
                        nobilissimis poetisque theatra celebrant, frequentius scenam quam castra
                        visentes versificatoresque meliores quam duces laudantes. <milestone
                            unit="par" n="5"/>Tunc vectigal publicum, quo antea milites et remiges
                        alebantur, cum urbano populo dividi coeptum. <lb/><milestone unit="par"
                            n="6"/> Quibus rebus effectum est, ut inter otia Graecorum sordidum et
                        obscurum antea Macedonum nomen emergeret,<milestone unit="par" n="7"/>et
                        Philippus obses triennio Thebis habitus, Epaminondae et Pelopidae virtutibus
                        eruditus, regnum Macedoniae Graeciae et Asiae cervicibus veluti iugum
                        servitutis inponeret. </p>
                </div>
                <lb/>
            </div>
            <div type="lib" n="VII">
                <head>LIBER VII</head>
                <lb/>
                <div type="cap" n="1">
                    <p><milestone unit="par" n="1"/>Macedonia ante a nomine Emathionis regis, cuius
                        prima virtutis experimenta in illis locis exstant, Emathia cognominata est.
                            <milestone unit="par" n="2"/>Huius sicuti incrementa modica, ita termini
                        perangusti fuere. <milestone unit="par" n="3"/>Populus Pelasgi, regio Bottia
                        dicebatur. <milestone unit="par" n="4"/>Sed postea virtute regum et gentis
                        industria subactis primo finitimis, mox populis nationibusque, imperium
                        usque extremos Orientis terminos prolatum. <milestone unit="par" n="5"/>In
                        regione Paeonia, quae nunc portio est Macedoniae, regnasse fertur Pelegonus,
                        pater Asteropaei, cuius Troiano bello inter clarissimos vindices urbis nomen
                        accipimus. <milestone unit="par" n="6"/>Ex alio latere in Europa regnum
                        Europus nomine tenuit. <milestone unit="par" n="7"/>Sed et Caranus cum magna
                        multitudine Graecorum sedes in Macedonia responso oraculi iussus quaerere,
                        cum Emathiam venisset, urbem Edessam non sentientibus oppidanis propter
                        imbrium et nebulae magnitudinem gregem caprarum imbrem fugientium secutus
                            occupavit;<milestone unit="par" n="8"/>revocatusque in memoriam oraculi,
                        quo iussus erat ducibus capris imperium quaerere, regni sedem
                            statuit;<milestone unit="par" n="9"/>religioseque postea observavit,
                        quocumque agmen moveret, ante signa easdem capras habere, coeptorum duces
                        habiturus, quas regni habuerat auctores. <milestone unit="par" n="10"/>Vrbem
                        Edessam ob memoriam muneris Aegaeas, populum Aegeadas vocavit. <milestone
                            unit="par" n="11"/>Pulso deinde Mida (nam is quoque portionem Macedoniae
                        tenuit) aliisque regibus pulsis in locum omnium solus successit<milestone
                            unit="par" n="12"/>primusque adunatis gentibus variorum populorum veluti
                        unum corpus Macedoniae fecit, crescentique regno valida incrementorum
                        fundamenta constituit.<lb/></p>
                </div>
                <div type="cap" n="2">
                    <p><milestone unit="par" n="1"/>Post hunc Perdicca regnavit, cuius et vita
                        inlustris et mortis postrema, veluti ex oraculo, praecepta memorabilia
                        fuere. <milestone unit="par" n="2"/>Siquidem senex moriens Argeo filio
                        monstravit locum, quo condi vellet; ibique non sua tantum, sed et
                        succedentium sibi in regnum ossa poni iussit, praefatus,<milestone
                            unit="par" n="3"/>quoad ibi conditae posterorum reliquiae forent, regnum
                        in familia mansurum;<milestone unit="par" n="4"/>creduntque hac
                        superstitione extinctam in Alexandro stirpem, quia locum sepulturae
                        mutaverit. <milestone unit="par" n="5"/>Argeus moderate et cum amore
                        popularium administrato regno successorem filium Philippum reliquit, qui
                        inmatura morte raptus Aëropum, parvulum admodum, instituit heredem.
                            <milestone unit="par" n="6"/>Sed Macedonibus adsidua certamina cum
                        Thracibus et Illyriis fuere, quorum armis veluti cotidiano exercitio
                        indurati gloria bellicae laudis finitimos terrebant. <milestone unit="par"
                            n="7"/>Igitur Illyrii infantiam regis pupilli contemnentes bello
                        Macedonas adgrediuntur. <milestone unit="par" n="8"/>Qui proelio pulsi rege
                        suo in cunis prolato et pone aciem posito acrius certamen
                            repetivere,<milestone unit="par" n="9"/>tamquam ideo victi antea
                        fuissent, quod bellantibus sibi regis sui auspicia defuissent,<milestone
                            unit="par" n="10"/>futuri vel propterea victores, quod ex superstitione
                        animum vincendi ceperant;<milestone unit="par" n="11"/>simul et miseratio
                        eos infantis tenebat, quem, si victi forent, captivum de rege facturi
                        videbantur. <milestone unit="par" n="12"/>Conserto itaque proelio magna
                        caede Illyrios fudere, ostenderuntque hostibus suis priore bello regem
                        Macedonibus, non virtutem defuisse. <milestone unit="par" n="13"/>Huic
                        Amyntas succedit et propria virtute et Alexandri filii egregia indole
                        insigniter clarus;<milestone unit="par" n="14"/>cui Alexandro tanta omnium
                        virtutum natura ornamenta extitere ut etiam Olympio certamine vario
                        ludicrorum genere contenderit. <lb/></p>
                </div>
                <div type="cap" n="3">
                    <p><milestone unit="par" n="1"/>Cum interim Darius, rex Persarum, turpi ab
                        Scythia fuga submotus, ne ubique deformis militiae damnis haberetur, mittit
                        cum parte copiarum Magabasum ad subigenda Thraciam ceteraque eius tractus
                        regna, quibus pro ignobili momento erat accessura Macedonia. <milestone
                            unit="par" n="2"/>Qui brevi tempore executo regis imperio legatis ad
                        Amyntam, regem Macedoniae, missis obsides in pignus futurae pacis dari sibi
                        postulabat. <milestone unit="par" n="3"/>Sed legati benigne excepti inter
                        epulas ebrietate crescente rogant Amyntam, ut apparatui epularum adiciat ius
                        familiaritatis adhibitis in convivium suum filiis et uxoribus; id apud
                        Persas haberi pignus et foedus hospitii. <milestone unit="par" n="4"/>Quae
                        ut venerunt <supplied>Persis</supplied> petulantius contrectantibus filius
                        Amyntae Alexander rogat patrem, respectu aetatis ac gravitatis suae abiret
                        convivio, pollicitus se hospitum temperaturum iocos. <milestone unit="par"
                            n="5"/>Quo digresso mulieres quoque paululum e convivio evocat, cultius
                        exornaturus gratioresque reducturus. <milestone unit="par" n="6"/>In quarum
                        locum matronali habitu exornatos iuvenes opponit, eosque petulantiam
                        legatorum ferro, quod sub veste gerebant, conpescere iubet. <milestone
                            unit="par" n="7"/>Atque ita interfectis omnibus ignarus rei Magabasus,
                        cum legati non redirent, mittit eo cum exercitus parte Bubarem, ut in bellum
                            facile<milestone unit="par" n="8"/>et mediocre, dedignatus ipse ire, ne
                        dehonestaretur proelio tam foedae gentis. Sed Bubares ante bellum amore
                        filiae Amyntae captus omisso bellio nuptias facit depositisque hostilibus
                        animis in adfinitatis iura succedit.<lb/></p>
                </div>
                <div type="cap" n="4">
                    <p><milestone unit="par" n="1"/>Post discessum a Macedonia Bubaris Amyntas rex
                        decedit, cuius filio et successori Alexandro cognatio Bubaris non Darii
                        tantum temporibus pacem praestitit, verum etiam Xerxen adeo conciliavit, ut,
                        cum Graeciam veluti tempestas quaedam occupasset, inter Olympum Haemumque
                        montes totius regionis eum imperio donaverit. <milestone unit="par" n="2"
                        />Sed nec virtute minus quam Persarum liberalitate regnum ampliavit. <lb/>
                        Per ordinem deinde successionis regnum Macedoniae ad Amyntam, fratris eius
                        Menelai filium, pervenit. <milestone unit="par" n="4"/>Hic quoque insignis
                        industria et omnibus imperatoriis virtutibus instructus fuit,<milestone
                            unit="par" n="5"/>qui ex Eurydice tres filios sustulit, Alexandrum,
                        Perdiccam et Philippum, Alexandri Magni Macedonis patrem, et filiam
                        Euryonen, ex Gygaea autem Archelaum, Arridaeum, Menelaum. <milestone
                            unit="par" n="6"/>Cum Illyriis deinde et cum Olynthiis gravia bella
                        gessit. <milestone unit="par" n="7"/>Insidiis etiam Eurydices uxoris, quae
                        nuptias generi pacta occidendum virum regnumque adultero tradendum
                        susceperat, occupatus fuisset, ni filia paelicatum matris et sceleris
                        consilia prodidisset. <milestone unit="par" n="8"/>Functus itaque tot
                        periculis senex decessit, regno maximo ex filiis Alexandro tradito.<lb/></p>
                </div>
                <div type="cap" n="5">
                    <p><milestone unit="par" n="1"/>Igitur Alexander inter prima initia regni bellum
                        ab Illyriis pacta mercede et Philippo fratre dato obside redemit. <milestone
                            unit="par" n="2"/>Interiecto quoque tempore per eundem obsidem cum
                        Thebanis gratiam pacis reconciliat. Quae res Philippo maxima incrementa
                        egregiae indolis dedit,<milestone unit="par" n="3"/>siquidem Thebis triennio
                        obses habitus prima pueritiae rudimenta in urbe severitatis antiquae et in
                        domo Epaminondae, summi et philosophi et imperatoris, deposuit. <milestone
                            unit="par" n="4"/>Nec multo post Alexander insidiis Eurydices matris
                        adpetitus occumbit,<milestone unit="par" n="5"/>cui Amyntas in scelere
                        deprehensae propter communes liberos, ignarus eisdem quandoque exitiosam
                        fore, pepercerat. <milestone unit="par" n="6"/>Frater quoque eius Perdicca
                        pari insidiarum fraude decipitur. <milestone unit="par" n="7"/>Indignum
                        prorsus libidinis causa liberos a matre vita privatos, quam scelerum suorum
                        suppliciis liberorum contemplatio vindicaverat. <milestone unit="par" n="8"
                        />Perdiccae hoc indignior caedes videbatur, quod ei apud matrem
                        misericordiam ne parvulus quidem filius conciliaverat. <milestone unit="par"
                            n="9"/>Itaque Philippus diu non regem, sed tutorem pupilli egit.
                            <milestone unit="par" n="10"/>At ubi graviora bella inminebant serumque
                        auxilium in expectatione infantis erat, conpulsus a populo regnum
                        suscepit.<lb/></p>
                </div>
                <div type="cap" n="6">
                    <p><milestone unit="par" n="1"/>Vt est ingressus imperium, magna de illo spes
                        omnibus fuit et propter ipsius ingenium, quod magnum spondebat virum, et
                        propter vetera Macedoniae fata, quae cecinerant,<milestone unit="par" n="2"
                        />uno ex Amyntae filiis regnante florentissimum fore Macedoniae statum, cui
                        spei scelus matris hunc residuum fecerat. <milestone unit="par" n="3"
                        />Principio rerum cum hinc caedes fratrum indigne peremptorum, inde hostium
                        multitudo, hinc insidiarum metus, inde inopia continui belli et exhausti
                        regni inmaturam aetatem tironis urgerent:<milestone unit="par" n="4"/>bella,
                        quae velut conspiratione quadam ad opprimendam Macedoniam multarum gentium
                        ex diversis locis uno tempore confluebant, quoniam omnibus par esse non
                            poterat,<milestone unit="par" n="5"/>dispensanda ratus alia interposita
                        pactione conponit, alia redimit facillimis quibusque adgressis, quorum
                        victoria et militum trepidos animos firmaret et contemptum sibi hostium
                        demeret. <milestone unit="par" n="6"/>Primum illi cum Atheniensibus certamen
                        fuit; quibus per insidias victis metu belli gravioris, cum interficere omnes
                        posset, incolumes sine pretio dimisit. <milestone unit="par" n="7"/>Post hos
                        bello in Illyrios translato multa milia hostium caedit; hinc Thessaliam non
                        praedae cupiditate,<milestone unit="par" n="8"/>sed quod exercitui suo robur
                        Thessalorum equitum adiungere gestiebat, nihil minus quam bellum metuentem
                        inprovisus expugnat,<milestone unit="par" n="9"/>unumque corpus equitum
                        pedestriumque copiarum invicti exercitus fecit; urbem nobilissimam Larissam
                        capit. <milestone unit="par" n="10"/>Quibus rebus feliciter provenientibus
                        Olympiadam, Neoptolemi, regis Molossorum, filiam, uxorem ducit, conciliante
                        nuptias fratre patrueli,<milestone unit="par" n="11"/>auctore virginis,
                        Arryba, rege Molossorum, qui sororem Olympiadis Troada in matrimonio
                        habebat; quae causa illi exitii malorumque omnium fuit. <milestone
                            unit="par" n="12"/>Nam dum regni incrementa adfinitate Philippi
                        adquisiturum sperat, proprio regno ab eodem privatus in exilio consenuit. <lb/>
                        <milestone unit="par" n="13"/> His ita gestis Philippus iam non contentus
                        submovere bella ultro etiam quietos lacessit. <milestone unit="par" n="14"
                        />Cum Mothonam urbem oppugnaret, in praetereuntem de muris sagitta iacta
                        dextrum oculum regis effodit. <milestone unit="par" n="15"/>Quo vulnere nec
                        segnior in bellum nec iracundior adversus hostes factus est,<milestone
                            unit="par" n="16"/>adeo ut interiectis diebus pacem deprecantibus
                        dederit, nec moderatus tantum, verum etiam mitis adversus victos fuerit.</p>
                </div>
                <lb/>
            </div>
            <div type="lib" n="VIII">
                <head>LIBER VIII</head>
                <lb/>
                <div type="cap" n="1">
                    <p><milestone unit="par" n="1"/>Graeciae civitates, dum imperare singulae
                        cupiunt, imperium omnes perdiderunt. <milestone unit="par" n="2"/>Quippe in
                        mutuum exitium sine modo ruentes omnibus perire, quod singulae amitterent,
                        non nisi oppressae senserunt;<milestone unit="par" n="3"/>siquidem
                        Philippus, rex Macedoniae, velut e specula quadam libertati omnium
                        insidiatus, dum contentiones civitatum alit auxilium inferioribus ferendo,
                        victos pariter victoresque subire regiam servitutem coegit. <milestone
                            unit="par" n="4"/>Causa et origo huius mali Thebani fuere, qui cum rerum
                        potirentur, secundam fortunam inbecillo animo ferentes victos armis
                        Lacedaemonios et Phocenses, quasi Parva supplicia caedibus et rapinis
                        luissent, apud commune Graeciae concilium superbe accusaverunt. <milestone
                            unit="par" n="5"/>Lacedaemoniis crimini datum, quod arcem Thebanam
                        indutiarum tempore occupassent, Phocensibus, quod Boeotiam depopulati
                            essent:<milestone unit="par" n="6"/>prorsus quasi post arma et bellum
                        locum legibus reliquissent. <milestone unit="par" n="7"/>Cum iudicium
                        arbitrio victorum exerceretur, tanta pecunia damnantur, quanta exsolvi non
                        posset. <milestone unit="par" n="8"/>Igitur Phocenses cum agris, liberis
                        coniugibusque privarentur, desperatis rebus Philomelo quodam duce veluti deo
                        irascentes templum Apollinis Delphis occupavere. <milestone unit="par" n="9"
                        />Inde auro et pecunia divites conducto mercennario milite bellum Thebanis
                        intulerunt. <milestone unit="par" n="10"/>Factum Phocensium, tametsi omnes
                        execrarentur propter sacrilegium, plus tamen invidiae Thebanis, a quibus ad
                        hanc necessitatem conpulsi fuerant, quam ipsis intulit. <milestone
                            unit="par" n="11"/>Itaque auxilia his et ab Atheniensibus et a
                        Lacedaemoniis missa. <milestone unit="par" n="12"/>Prima igitur congressione
                        Philomelus Thebanos castris exuit. <milestone unit="par" n="13"/>Sequenti
                        proelio primus inter confertissimos dimicans cecidit et sacrilegii poenas
                        impio sanguine luit. <milestone unit="par" n="14"/>In huius locum dux
                        Onomarchus creatur.<lb/></p>
                </div>
                <div type="cap" n="2">
                    <p><milestone unit="par" n="1"/>Adversus quem Thebani Thessalique non ex civibus
                        suis, ne victoris potentiam ferre non possent,<milestone unit="par" n="2"
                        />sed Philippum, Macedoniae regem, ducem eligunt et externae dominationi,
                        quam in suis timuerunt, sponte succedunt. <milestone unit="par" n="3"
                        />Igitur Philippus, quasi sacrilegii, non Thebanorum ultor esset, omnes
                        milites coronas laureas sumere iubet, atque ita veluti deo duce in proelium
                        pergit. <milestone unit="par" n="4"/>Phocenses insignibus dei conspectis
                        conscientia delictorum territi abiectis armis fugam capessunt, poenasque
                        violatae religionis sanguine et caedibus suis pendunt. <milestone unit="par"
                            n="5"/>Incredibile quantum ea res apud omnes nationes Philippo gloriae
                            dedit;<milestone unit="par" n="6"/>illum vindicem sacrilegii, illum
                        ultorem religionum; quod orbis viribus expiari debuit, solum qui piacula
                        exigeret extitisse. <milestone unit="par" n="7"/>Dignum itaque qui a diis
                        proximus habeatur, per quem deorum maiestas vindicata sit. <milestone
                            unit="par" n="8"/>Sed Athenienses audito belli eventu, ne in Graeciam
                        Philippus transiret, angustias Thermopylarum pari ratione sicuti antea
                        advenientibus Persis occupavere, sed nequaquam simili aut virtute aut
                            causa:<milestone unit="par" n="9"/>siquidem tunc pro libertate Graeciae,
                        nunc pro sacrilegio publico, tunc a rapina hostium templa vindicaturi, nunc
                        adversus vindices templorum raptores defensuri;<milestone unit="par" n="10"
                        />aguntque propugnatores sceleris, cuius turpe erat alios vindices
                            fuisse,<milestone unit="par" n="11"/>inmemores prorsus, quod in dubiis
                        rebus suis illo deo etiam consiliorum auctore usi fuerant, quod illo duce
                        tot bella victores inierant, tot urbes auspicato condiderant, tantum
                        imperium terra marique quaesierant, quod nihil sine maiestate numinis eius
                        aut privatae umquam aut publicae rei gesserant. <milestone unit="par" n="12"
                        />Tantum facinus admisisse ingenia omni doctrina exculta, pulcherrimis
                        legibus institutisque formata, ut quid posthac suscenseri iure barbaris
                        possit non haberent.<lb/></p>
                </div>
                <div type="cap" n="3">
                    <p><milestone unit="par" n="1"/>Sed nec Philippus melioris fidei adversus socios
                        fuit. <milestone unit="par" n="2"/>Quippe veluti timens, ne ab hostibus
                        sacrilegii scelere vinceretur, civitates, quarum paulo ante dux fuerat, quae
                        sub auspiciis eius militaverant, quae gratulatae illi sibique victoriam
                        fuerant, hostiliter occupatas diripuit;<milestone unit="par" n="3"/>coniuges
                        liberosque omnium sub corona vendidit;<milestone unit="par" n="4"/>non
                        deorum inmortalium templis, non aedibus sacris, non diis penatibus publicis
                        privatisque, ad quos paulo ante ingressus hospitaliter fuerat,
                            pepercit:<milestone unit="par" n="5"/>prorsus ut non tam sacrilegii
                        ultor extitisse quam sacrilegiorum licentiam quaesisse videretur. <milestone
                            unit="par" n="6"/>Inde veluti rebus egregie gestis in Thraciam traicit,
                        ubi bello pari perfidia gesto captisque per dolum et occisis finitimis
                        regibus universam provinciam imperio Macedoniae adiungit. <milestone
                            unit="par" n="7"/>Deinde ad abolendam invidiae famam, qua insignis
                        praeter ceteros tunc temporis habebatur, per regna mittit et opulentissimas
                            civitates,<milestone unit="par" n="8"/>qui opinionem sererent regem
                        Philippum magna pecunia locare et muros per civitates et fana ac templa
                        facienda, et ut per praecones susceptores sollicitarent. <milestone
                            unit="par" n="9"/>Qui cum in Macedoniam venissent, variis dilationibus
                        frustrati, vim regiae maiestatis timentes taciti proficiscebantur.
                            <milestone unit="par" n="10"/>Post haec Olynthios adgreditur; receperant
                        enim per misericordiam post caedem unius duos fratres eius, quos Philippus
                        ex noverca genitos veluti participes regni interficere gestiebat. <milestone
                            unit="par" n="11"/>Ob hanc igitur causam urbem antiquam et nobilem
                        exscindit et fratres olim destinato supplicio tradit praedaque ingenti
                        pariter et parricidii voto fruitur. <milestone unit="par" n="12"/>Inde,
                        quasi omnia quae agitasset animo ei licerent, auraria in Thessalia, argenti
                        metalla in Thracia occupat,<milestone unit="par" n="13"/>et ne quod ius vel
                        fas inviolatum praetermitteret, piraticam quoque exercere instituit.
                            <milestone unit="par" n="14"/>His ita gestis forte evenit, ut eum
                        fratres duo, reges Thraciae, non contemplatione iustitiae eius, sed invicem
                        metuentes, ne alterius viribus accederet, disceptationum suarum iudicem
                        eligerent. <milestone unit="par" n="15"/>Sed Philippus more ingenii sui ad
                        iudicium veluti ad bellum inopinantibus fratribus instructo exercitu
                        supervenit regnoque utrumque non iudicis more, sed fraude latronis ac
                        scelere spoliavit.<lb/></p>
                </div>
                <div type="cap" n="4">
                    <p><milestone unit="par" n="1"/>Dum haec aguntur, legati Atheniensium petentes
                        pacem ad eum venerunt. <milestone unit="par" n="2"/>Quibus auditis et ipse
                        legatos Athenas cum pacis condicionibus misit; ibique ex commodo utrorumque
                        pax facta. <milestone unit="par" n="3"/>Ex ceteris quoque Graeciae
                        civitatibus non pacis amore, sed belli metu legationes venere;<milestone
                            unit="par" n="4"/>siquidem crudescente ira Thessali Boeotiique orant, ut
                        professum adversus Phocenses ducem Graeciae exhibeat;<milestone unit="par"
                            n="5"/>tanto odio Phocensium ardentes, ut obliti cladium suarum perire
                        ipsi quam non perdere eos praeoptarent, expertamque Philippi crudelitatem
                        pati quam parcere hostibus suis mallent. <milestone unit="par" n="6"/>Contra
                        Phocensium legati adhibitis Lacedaemoniis et Atheniensibus bellum
                        deprecabantur, cuius ab eo dilationem ter iam emerant. <milestone unit="par"
                            n="7"/>Foedum prorsus miserandumque spectaculum, Graeciam etiamnunc et
                        viribus et dignitate orbis terrarum principem, regum certe gentiumque semper
                        victricem et multarum adhuc urbium dominam alienis excubare sedibus aut
                        rogantem bellum aut deprecantem;<milestone unit="par" n="8"/>in alterius ope
                        spem omnem posuisse orbis terrarum vindices, eoque discordia sua
                        civilibusque bellis redactos, ut adulentur ultro sordidam paulo ante
                        clientelae suae partem,<milestone unit="par" n="9"/>et haec potissimum
                        facere Thebanos Lacedaemoniosque, antea inter se imperii, nunc gratiae
                        imperantis aemulos. <milestone unit="par" n="10"/>Philippus inter haec
                        venditatione gloriae suae tantarum urbium fastidium agitat atque utros
                        potius dignetur aestimat. <milestone unit="par" n="11"/>Secreto igitur
                        auditis utrisque legationibus his veniam belli pollicetur, iure iurando
                        adactis responsum nemini prodituros; illis contra venturum se auxiliumque
                        laturum; utrosque vetat parare bellum aut metuere. <milestone unit="par"
                            n="12"/>Sic variato responso securis omnibus Thermopylarum angustias
                        occupat.<lb/></p>
                </div>
                <div type="cap" n="5">
                    <p><milestone unit="par" n="1"/>Tunc primum Phocenses captos se fraude Philippi
                        animadvertentes trepidi ad arma confugiunt. <milestone unit="par" n="2"/>Sed
                        neque spatium erat instruendi belli nec tempus ad contrahenda auxilia; et
                        Philippus excidium minabatur, ni fieret deditio. <milestone unit="par" n="3"
                        />Victi igitur necessitate pacta salute se dediderunt. <milestone unit="par"
                            n="4"/>Sed pactio eius fidei fuit, cuius antea fuerat deprecati belli
                        promissio. <milestone unit="par" n="5"/>Igitur caeduntur passim
                        rapiunturque; non liberi parentibus, non coniuges maritis, non deorum
                        simulacra templis suis relinquuntur. <milestone unit="par" n="6"/>Vnum
                        tantum miseris solacium fuit, quod, cum Philippus portione praedae socios
                        fraudasset, nihil rerum suarum apud inimicos viderunt. <milestone unit="par"
                            n="7"/>Reversus in regnum, ut pecora pastores nunc in hibernos, nunc in
                        aestivos saltus traiciunt, sic ille populos et urbes, ut illi vel replenda
                        vel derelinquenda quaeque loca videbantur, ad libidinem suam transfert.
                            <milestone unit="par" n="8"/>Miseranda ubique facies et excidio similis
                        erat. <milestone unit="par" n="9"/>Non quidem pavor ille hostilis nec
                        discursus per urbem militum erat, non tumultus armorum, non bonorum atque
                        hominum rapina,<milestone unit="par" n="10"/>sed tacitus maeror et luctus,
                        verentibus, ne ipsae lacrimae pro contumacia haberentur. <milestone
                            unit="par" n="11"/>Crescit dissimulatione ipsa dolor, hoc altius
                        demissus, quo minus profiteri licet. <milestone unit="par" n="12"/>Nunc
                        sepulcra maiorum, nunc veteres penates, nunc tecta, in quibus geniti erant
                        quibusque genuerant,<milestone unit="par" n="13"/>considerabant, miserantes
                        nunc vicem suam, quod in eam diem vixissent, nunc filiorum, quod non post
                        eam diem nati essent.<lb/></p>
                </div>
                <div type="cap" n="6">
                    <p><milestone unit="par" n="1"/>Alios populos in finibus ipsis hostibus opponit;
                        alios in extremis regni terminis statuit; quosdam bello captos in
                        supplementis urbium dividit. <milestone unit="par" n="2"/>Atque ita ex
                        multis gentibus nationibusque unum regnum populumque constituit. <milestone
                            unit="par" n="3"/>Conpositis ordinatisque Macedoniae rebus Dardanos
                        ceterosque finitimos fraude captos expugnat. <milestone unit="par" n="4"
                        />Sed nec a proximis manus abstinet; siquidem Arrybam, regem Epiri, uxori
                        suae Olympiadi artissima cognatione iunctum, pellere regno statuit atque
                            Alexandrum,<milestone unit="par" n="5"/>privignum eius, uxoris
                        Olympiadis fratrem, puerum honestae pulchritudinis, in Macedoniam nomine
                        sororis arcessit,<milestone unit="par" n="6"/>omnique studio sollicitatum
                        spe regni simulato amore ad stupri consuetudinem perpulit, maiora in eo
                        obsequia habiturus sive conscientiae pudore sive regni beneficio. <milestone
                            unit="par" n="7"/>Cum igitur ad XX annos pervenisset, ereptum Arrybae
                        regnum puero admodum tradit, scelestus in utroque. <milestone unit="par"
                            n="8"/>Nam nec in eo ius cognationis servavit, cui ademit regnum, et
                        eum, cui dedit, inpudicum fecit ante quam regem. </p>
                </div>
                <lb/>
            </div>
            <div type="lib" n="IX">
                <head>LIBER IX</head>
                <lb/>
                <div type="cap" n="1">
                    <p><milestone unit="par" n="1"/>In Graeciam Philippus cum venisset, sollicitatus
                        paucarum civitatium direptione et ex praeda modicarum urbium quantae opes
                        universarum essent animo prospiciens, bellum toti Graeciae inferre statuit.
                            <milestone unit="par" n="2"/>In cuius emolumentum egregie pertinere
                        ratus, si Byzantium, nobilem et maritimam urbem, receptaculum terra marique
                        copiis suis futurum, in potestatem redegisset, eandem claudentem sibi portas
                        obsidione cinxit. <milestone unit="par" n="3"/>Haec namque urbs condita
                        primo a Pausania, rege Spartanorum, et per septem annos possessa fuit; dein
                        variante victoria nunc Lacedaemoniorum, nunc Atheniensium iuris habita
                            est,<milestone unit="par" n="4"/>quae incerta possessio effecit, ut
                        nemine quasi suam auxiliis iuvante libertatem constantius tueretur.
                            <milestone unit="par" n="5"/>Igitur Philippus longa obsidionis mora
                        exhaustus pecuniae conmercium de piratica mutuatur. <milestone unit="par"
                            n="6"/>Captis itaque CLXX navibus mercium et distractis anhelantem
                        inopiam paululum recreavit. <milestone unit="par" n="7"/>Deinde, ne unius
                        urbis obpugnatione tantus exercitus teneretur, profectus cum fortissimis
                        multas Chersonensi urbes expugnat,<milestone unit="par" n="8"/>filiumque
                        Alexandrum, decem et octo annos natum, ut sub militia patris tirocinii
                        rudimenta deponeret, ad se arcessit. <milestone unit="par" n="9"/>In
                        Scythiam quoque praedandi causa profectus est, more negotiantium inpensas
                        belli alio bello refecturus.<lb/></p>
                </div>
                <div type="cap" n="2">
                    <p><milestone unit="par" n="1"/>Erat eo tempore rex Scytharum Atheas, qui cum
                        bello Histrianorum premeretur, auxilium a Philippo per Apollonienses petit,
                        in successionem eum regni Scythiae adoptaturus;<milestone unit="par" n="2"
                        />cum interim Histrianorum rex decedens et metu belli et auxiliorum
                        necessitate Scythas solvit. <milestone unit="par" n="3"/>Itaque Atheas
                        remissis Macedonibus nuntiari Philippo iubet, neque auxilium eius se petisse
                        neque adoptionem mandasse;<milestone unit="par" n="4"/>nam neque vindicta
                        Macedonum egere Scythas, quibus meliores forent, neque heredem sibi incolumi
                        filio deesse. <milestone unit="par" n="5"/>His auditis Philippus legatos ad
                        Atheam mittit inpensae obsidionis portionem petentes, ne inopia deserere
                        bellum cogatur;<milestone unit="par" n="6"/>quod eo promptius eum facere
                        debere, quod missis a se in auxilium eius militibus ne sumptum quidem viae,
                        non modo officii pretia dederit. <milestone unit="par" n="7"/>Atheas
                        inclementiam caeli et terrae sterilitatem causatus, quae non patrimoniis
                        ditet Scythas, sed vix alimentis exhibeat, respondit nullas sibi opes esse,
                        quibus tantum regem expleat;<milestone unit="par" n="8"/>et turpius putare
                        parvo defungi quam totum abnuere;<milestone unit="par" n="9"/>Scythas autem
                        virtute animi et duritia corporis, non opibus censeri. <milestone unit="par"
                            n="10"/>Quibus inrisus Philippus soluta obsidione Byzantii Scythica
                        bella adgreditur, praemissis legatis, quo securiores faceret, qui nuntient
                        Atheae: dum Byzantium obsidet, vovisse se statuam Herculi,<milestone
                            unit="par" n="11"/>ad quam in ostio Histri ponendam se venire, pacatum
                        accessum ad religionem dei petens, amicus ipse Scythis venturus. <milestone
                            unit="par" n="12"/>Ille, si voto fungi vellet, statuam sibi mitti iubet;
                        non modo ut ponatur, verum etiam ut inviolata maneat pollicetur; exercitum
                        autem fines ingredi negat se passurum. <milestone unit="par" n="13"/>Ac si
                        invitis Scythis statuam ponat, eo digresso sublaturum versurumque aes
                        statuae in aculeos sagittarum. <milestone unit="par" n="14"/>His utrimque
                        inritatis animis proelium committitur. Cum virtute et animo praestarent
                        Scythae, astu Philippi vincuntur. <milestone unit="par" n="15"/>XX milia
                        puerorum ac feminarum capta, pecoris magna vis, auri argentique nihil. Ea
                        primum fides inopiae Scythicae fuit. <milestone unit="par" n="16"/>XX milia
                        nobilium equarum ad genus faciendum in Macedoniam missa.<lb/></p>
                </div>
                <div type="cap" n="3">
                    <p><milestone unit="par" n="1"/>Sed revertenti ab Scythia Triballi Philippo
                        occurrunt; negant se transitum daturos, ni portionem praedae accipiant.
                            <milestone unit="par" n="2"/>Hinc iurgium et mox proelium; in quo ita in
                        femore vulneratus est Philippus, ut per corpus eius equus interficeretur.
                            <milestone unit="par" n="3"/>Cum omnes occisum putarent, praeda amissa
                        est. Ita Scythica velut devota spolia paene luctuosa Macedonibus fuere.
                            <milestone unit="par" n="4"/>Vbi vero ex vulnere primum convaluit, diu
                        dissimulatum bellum Atheniensibus infert,<milestone unit="par" n="5"/>quorum
                        causae Thebani se iunxere, metuentes, ne victis Atheniensibus veluti vicinum
                        incendium belli ad se transiret. <milestone unit="par" n="6"/>Facta igitur
                        inter duas paulo ante infestissimas civitates societate legationibus
                        Graeciam fatigant; communem hostem putant communibus viribus
                            submovendum;<milestone unit="par" n="7"/>neque enim cessaturum
                        Philippum, si prospere prima successerint, nisi omnem Graeciam domuerit.
                            <milestone unit="par" n="8"/>Motae quaedam civitates Atheniensibus se
                        iungunt; quasdam autem ad Philippum belli metus traxit. <milestone
                            unit="par" n="9"/>Proelio commisso, cum Athenienses longe maiore militum
                        numero praestarent, adsiduis bellis indurata virtute Macedonum vincuntur.
                            <milestone unit="par" n="10"/>Non tamen inmemores pristinae gloriae
                        cecidere; quippe adversis vulneribus omnes loca, quae tuenda a ducibus
                        acceperant, morientes corporibus texerunt. <milestone unit="par" n="11"/>Hic
                        dies universae Graeciae et gloriam dominationis et vetustissimam libertatem
                        finivit.<lb/></p>
                </div>
                <div type="cap" n="4">
                    <p><milestone unit="par" n="1"/>Huius victoriae callide dissimulata laetitia.
                        Denique non solita sacra Philippus illa die fecit, non in convivio risit,
                        non ludos inter epulas adhibuit, non coronas aut unguenta sumpsit, et
                        quantum in illo fuit, ita vicit, ut victorem nemo sentiret. <milestone
                            unit="par" n="2"/>Sed nec regem se Graeciae, sed ducem appellari iussit.
                            <milestone unit="par" n="3"/>Atque ita inter tacitam laetitiam et
                        dolorem hostium temperavit, ut neque apud suos exultasse neque apud victos
                        insultasse videretur. <milestone unit="par" n="4"/>Atheniensibus, quos
                        passus infestissimos fuerat, et captivos gratis remisit et bello
                        consumptorum corpora sepulturae reddidit, reliquiasque funerum ut ad
                        sepulcra maiorum deferrent ultro hortatus est. <milestone unit="par" n="5"
                        />Super haec Alexandrum filium cum amico Antipatro, qui pacem cum his
                        amicitiamque iungeret, Athenas misit. <milestone unit="par" n="6"
                        />Thebanorum porro non solum captivos, verum etiam interfectorum sepulturam
                        vendidit. <milestone unit="par" n="7"/>Principes civitatis alios securi
                        percussit, alios in exilium redegit, bonaque omnium occupavit. <milestone
                            unit="par" n="8"/>Pulsos deinde per iniuriam in patriam restituit. Ex
                        horum numero trecentos exules iudices rectoresque civitati dedit. <milestone
                            unit="par" n="9"/>Apud quos cum potentissimi quique rei eius ipsius
                        criminis postularentur, quod per iniuriam se in exilium egissent, huius
                        constantiae fuerant, ut omnes se auctores faterentur meliusque cum re
                        publica actum, cum damnati essent quam cum restituti, contenderent.
                            <milestone unit="par" n="10"/>Mira prorsus audacia: de iudicibus vitae
                        necisque suae, quemadmodum possunt, sententiam ferunt contemnuntque
                        absolutionem, quam dare inimici possunt, et quoniam rebus nequeunt ulcisci,
                        verbis usurpant libertatem.<lb/></p>
                </div>
                <div type="cap" n="5">
                    <p><milestone unit="par" n="1"/>Conpositis in Graecia rebus Philippus omnium
                        civitatum legatos ad firmandum rerum praesentium statum evocari Corinthum
                        iubet. <milestone unit="par" n="2"/>Ibi pacis legem universae Graeciae pro
                        meritis singularum civitatum statuit, consiliumque omnium veluti unum
                        senatum ex omnibus legit. <milestone unit="par" n="3"/>Soli Lacedaemonii et
                        regem et leges contempserunt, servitutem, non pacem rati, quae non ipsis
                        civitatibus conveniret, sed a victore ferretur. <milestone unit="par" n="4"
                        />Auxilia deinde singularum civitatum describuntur, sive adiuvandus ea manu
                        rex oppugnante aliquo foret seu duce illo bellum inferendum. <milestone
                            unit="par" n="5"/>Neque enim dubium erat imperium Persarum his
                        apparatibus peti. <milestone unit="par" n="6"/>Summa auxiliorum CC milia
                        peditum fuere et equitum XV milia. <milestone unit="par" n="7"/>Extra hanc
                        summam et Macedoniae exercitus erant et confinis domitarum gentium barbaria.
                            <milestone unit="par" n="8"/>Initio veris tres duces in Asiam Persarum
                        iuris praemittit,<milestone unit="par" n="9"/>Parmenionem, Amyntam et
                        Attalum, cuius sororem nuper expulsa Alexandri matre Olympiade propter
                        stupri suspitionem in matrimonium receperat.<lb/></p>
                </div>
                <div type="cap" n="6">
                    <p><milestone unit="par" n="1"/>Interea, dum auxilia a Graecia coeunt, nuptias
                        Cleopatrae filiae et Alexandri, quem regem Epiri fecerat, celebrat.
                            <milestone unit="par" n="2"/>Dies erat pro magnitudine duorum regum, et
                        conlocantis filiam et uxorem ducentis, apparatibus insignis. <milestone
                            unit="par" n="3"/>Sed nec ludorum magnificentia deerat; ad quorum
                        spectaculum Philippus cum sine custodibus corporis medius inter duos
                        Alexandros, filium generumque, contenderet,<milestone unit="par" n="4"
                        />Pausanias, nobilis ex Macedonibus adulescens, nemini suspectus, occupatis
                        angustiis Philippum in transitu obtruncat diemque laetitiae destinatum
                        foedum luctu funeris facit. <milestone unit="par" n="5"/>His primis
                        pubertatis annis stuprum per iniuriam passus ab Attalo fuerat, cuius
                        indignitati haec etiam foeditas accesserat. <milestone unit="par" n="6"/>Nam
                        perductum in convivium solutumque mero Attalus non suae tantum, verum et
                        convivarum libidini velut scortorum iure subiecerat ludibriumque omnium
                        inter aequales reddiderat. <milestone unit="par" n="7"/>Hanc rem aegre
                        ferens Pausanias querelam Philippo saepe detulerat. <milestone unit="par"
                            n="8"/>Cum variis frustrationibus non sine risu differretur et honoratum
                        insuper ducatu adversarium cerneret, iram in ipsum Philippum vertit
                        ultionemque, quam ab adversario non poterat, ab iniquo iudice
                        exegit.<lb/></p>
                </div>
                <div type="cap" n="7">
                    <p><milestone unit="par" n="1"/>Creditum est etiam inmissum ab Olympiade, matre
                        Alexandri, fuisse, nec ipsum Alexandrum ignarum paternae caedis
                            extitisset;<milestone unit="par" n="2"/>quippe non minus Olympiada
                        repudium et praelatam sibi Cleopatram quam stuprum Pausaniam doluisse.
                            <milestone unit="par" n="3"/>Alexandrum quoque regni aemulum fratrem ex
                        noverca susceptum timuisse; eoque factum, ut in convivio antea primum cum
                        Attalo, mox cum ipso patre iurgaret,<milestone unit="par" n="4"/>adeo ut
                        etiam stricto gladio eum Philippus consectatus sit aegreque a filii caede
                        amicorum precibus exoratus. <milestone unit="par" n="5"/>Quamobrem Alexander
                        ad avunculum se in Epirum cum matre, inde ad reges Illyriorum
                            contulerat;<milestone unit="par" n="6"/>vixque revocanti mitigatus est
                        patri precibusque cognatorum aegre redire conpulsus. <milestone unit="par"
                            n="7"/>Olympias quoque fratrem suum Alexandrum, Epiri regem, in bellum
                        subornabat pervicissetque, ni filiae nuptiis pater generum occupasset.
                            <milestone unit="par" n="8"/>His stimulis irarum utrique Pausaniam de
                        inpunitate stupri sui querentem ad tantum facinus inpulisse creduntur.
                            <milestone unit="par" n="9"/>Olympias certe fugienti percussori etiam
                        equos habuit praeparatos. <milestone unit="par" n="10"/>Ipsa deinde audita
                        regis nece cum titulo officii ad exequias cucurrisset, in cruce pendentis
                        Pausaniae capiti eadem nocte, qua venit, coronam auream inposuit, quod nemo
                        alius audere nisi haec superstite Philippi filio potuisset. <milestone
                            unit="par" n="11"/>Paucos deinde post dies refixum corpus interfectoris
                        super reliquias mariti cremavit et tumulum ei eodem fecit in loco
                        parentarique eidem quotannis incussa populo superstitione curavit.
                            <milestone unit="par" n="12"/>Post haec Cleopatram, a qua pulsa Philippi
                        matrimonio fuerat, in gremio eius prius filia interfecta, finire vitam
                        suspendio coegit, spectaculoque pendentis ultionem potita est, ad quam per
                        parricidium festinaverat. <milestone unit="par" n="13"/>Novissime gladium
                        illum, quo rex percussus est, Apollini sub nomine Myrtales consecravit, hoc
                        enim nomen ante Olympiadis parvulae fuit. <milestone unit="par" n="14"/>Quae
                        omnia ita palam facta sunt, ut timuisse videatur, ne facinus ab ea commissum
                        non probaretur.<lb/></p>
                </div>
                <div type="cap" n="8">
                    <p><milestone unit="par" n="1"/>Decessit Philippus XL et septem annorum, cum
                        annis XXV regnasset. <milestone unit="par" n="2"/>Genuit ex Larissaea
                        saltatrice filium Arridaeum, qui post Alexandrum regnavit. <milestone
                            unit="par" n="3"/>Habuit et multos alios filios ex variis matrimoniis
                        regio more susceptos, qui partim fato, partim ferro periere. <milestone
                            unit="par" n="4"/>Fuit rex armorum quam conviviorum apparatibus
                            studiosior,<milestone unit="par" n="5"/>cui maximae opes erant
                        instrumenta bellorum; divitiarum quaestu quam custodia sollertior.
                            <milestone unit="par" n="6"/>Itaque inter cotidianas rapinas semper
                        inops erat. <milestone unit="par" n="7"/>Misericordia in eo et perfidia pari
                        iure dilectae. Nulla apud eum turpis ratio vincendi. <milestone unit="par"
                            n="8"/>Blandus pariter et insidiosus, adloquio qui plura promitteret
                        quam praestaret; in seria et iocos artifex. <milestone unit="par" n="9"
                        />Amicitias utilitate, non fide colebat. Gratiam fingere in odio, instruere
                        inter concordantes odia, apud utrumque gratiam quaerere sollemnis illi
                        consuetudo. <milestone unit="par" n="10"/>Inter haec eloquentia et insignis
                        oratio, acuminis et sollertiae plena, ut nec ornatui facilitas nec
                        facilitati inventionum deesset ornatus. <milestone unit="par" n="11"/>Huic
                        Alexander filius successit et virtute et vitiis patre maior. <milestone
                            unit="par" n="12"/>Itaque vincendi ratio utrique diversa. Hic aperta,
                        ille artibus bella tractabat. Deceptis ille gaudere hostibus, hic palam
                        fusis. <milestone unit="par" n="13"/>Prudentior ille consilio, hic animo
                        magnificentior. <milestone unit="par" n="14"/>Iram pater dissimulare,
                        plerumque etiam vincere; hic ubi exarsisset, nec dilatio ultionis nec modus
                        erat. <milestone unit="par" n="15"/>Vini nimis uterque avidus, sed
                        ebrietatis diversa vitia. Patri mos erat etiam de convivio in hostem
                        procurrere, manum conserere, periculis se temere offerre; Alexander non in
                        hostem, sed in suos saeviebat. <milestone unit="par" n="16"/>Quam ob rem
                        saepe Philippum vulneratum proelia remisere, hic amicorum interfector
                        convivio frequenter excessit. <milestone unit="par" n="17"/>Regnare ille cum
                        amicis nolebat, hic in amicos regna exercebat. Amari pater malle, hic metui.
                            <milestone unit="par" n="18"/>Litterarum cultus utrique similis.
                        Sollertiae pater maioris, hic fidei. <milestone unit="par" n="19"/>Verbis
                        atque oratione Philippus, hic rebus moderatior. <milestone unit="par" n="20"
                        />Parcendi victis filio animus et promptior et honestior. Frugalitati pater,
                        luxuriae filius magis deditus erat. <milestone unit="par" n="21"/>Quibus
                        artibus orbis imperii fundamenta pater iecit, operis totius gloriam filius
                        consummavit.</p>
                </div>
                <lb/>
            </div>
            <div type="lib" n="X">
                <head>LIBER X</head>
                <lb/>
                <div type="cap" n="1">
                    <p><milestone unit="par" n="1"/>Artaxerxi, regi Persarum, ex paelicibus centum
                        quindecim filii fuere, sed tres tantum iusto matrimonio suscepti, Darius,
                        Ariaratus et Ochus. <milestone unit="par" n="2"/>Ex his Darium contra morem
                        Persarum, apud quos rex non nisi morte mutatur, per indulgentiam pater regem
                        vivus fecit, nihil sibi ablatum existimans,<milestone unit="par" n="3"/>quod
                        in filium contulisset, sinceriusque gaudium ex procreatione capturus, si
                        insignia maiestatis suae vivus in filio conspexisset. <milestone unit="par"
                            n="4"/>Sed Darius post nova paternae pietatis exempla interficiendi
                        patris consilium cepit, sceleratus,<milestone unit="par" n="6"/>si solus
                        parricidium cogitasset, tanto sceleratior, quod in societatem facinoris
                        adsumptos L fratres fecit parricidas. <milestone unit="par" n="6"/>Ostenti
                        prorsus genus, ubi in tanto populo non solum sociari, verum etiam sileri
                        parricidium potuit, ut ex L liberis nemo inventus sit, quem aut paterna
                        maiestas aut veneratio senis aut indulgentia patris a tanta inmanitate
                        revocaret. <milestone unit="par" n="7"/>Adeone vile paternum nomen apud tot
                        numero filios fuit, ut, quorum praesidio tutus etiam adversus hostes esse
                        debuerit, eorum insidiis circumventus tutior ab hostibus quam a filiis
                        fuerit?<lb/></p>
                </div>
                <div type="cap" n="2">
                    <p><milestone unit="par" n="1"/>Causa parricidii sceleratior ipso parricidio
                        fuit. <milestone unit="par" n="2"/>Occiso quippe Cyro fraterno bello, cuius
                        mentio supra habita est, Aspasian, paelicem eius, rex Artaxerxes in
                        matrimonium receperat. <milestone unit="par" n="3"/>Hanc patrem cedere sibi
                        sicuti regnum Darius postulaverat; qui pro indulgentia sua in liberos primo
                        facturum se dixerat,<milestone unit="par" n="4"/>mox paenitentia ductus, ut
                        honeste negaret quod temere promiserat, solis eam sacerdotio praefecit, quo
                        perpetua illi ab omnibus viris pudicitia imperabatur. <milestone unit="par"
                            n="5"/>Hinc exacerbatus iuvenis in iurgia primo patris erupit, mox facta
                        cum fratribus coniuratione, dum patri insidias parat, deprehensus cum sociis
                        poenas parricidii diis paternae maiestatis ultoribus dedit. <milestone
                            unit="par" n="6"/>Coniuges quoque omnium cum liberis, ne quod vestigium
                        tanti sceleris extaret, interfectae. <milestone unit="par" n="7"/>Post haec
                        Artaxerxes morbo ex dolore contracto decedit, rex quam pater
                        felicior.<lb/></p>
                </div>
                <div type="cap" n="3">
                    <p><milestone unit="par" n="1"/>Hereditas regni Ocho tradita, qui timens parem
                        coniurationem regiam cognatorum caede et strage principum replet, nulla, non
                        sanguinis, non sexus, non aetatis, misericordia permotus, scilicet ne
                        innocentior fratribus parricidis haberetur. <milestone unit="par" n="2"
                        />Atque ita veluti purificato regno bellum Cadusiis infert. <milestone
                            unit="par" n="3"/>In eo adversus provocatorem hostium Codomannus quidam
                        cum omnium favore processisset, hoste caeso victoriam suis pariter et prope
                        amissam gloriam restituit. <milestone unit="par" n="4"/>Ob haec decora idem
                        Codomannus praeficitur Armeniis. <milestone unit="par" n="5"/>Interiecto
                        deinde tempore post mortem Ochi regis ob memoriam pristinae virtutis rex a
                        populo constituitur, Darii nomine, ne quid regiae maiestati deesset,
                            honoratus;<milestone unit="par" n="6"/>bellumque cum Alexandro Magno diu
                        variante fortuna magna virtute gessit. <milestone unit="par" n="7"/>Postremo
                        victus ab Alexandro et a cognatis occisus vitam pariter cum Persarum regno
                        finivit. </p>
                </div>
                <lb/>
            </div>
            <div type="lib" n="XI">
                <head>LIBER XI</head>
                <lb/>
                <div type="cap" n="1">
                    <p><milestone unit="par" n="1"/>In exercitu Philippi sicuti variae gentes erant,
                        ita eo occiso diversi motus animorum fuere. <milestone unit="par" n="2"
                        />Alii quippe iniusta servitute oppressi ad spem se libertatis
                            erigebant,<milestone unit="par" n="3"/>alii taedio longinquae militiae
                        remissam sibi expeditionem gaudebant,<milestone unit="par" n="4"/>nonnulli
                        facem nuptiis filiae accensam rogo patris subditam dolebant. <milestone
                            unit="par" n="5"/>Amicos quoque tam subita mutatione rerum haud
                        mediocris metus ceperat, reputantes nunc provocatam Asiam, nunc Europam
                        nondum perdomitam,<milestone unit="par" n="6"/>nunc Illyrios, Thracas et
                        Dardanos ceterasque barbaras gentes fidei dubiae et mentis infidae; qui
                        omnes populi si pariter deficiant, sisti nullo modo posse. <milestone
                            unit="par" n="7"/>Quis rebus veluti medela quaedam interventus Alexandri
                            fuit,<milestone unit="par" n="8"/>qui pro contione ita vulgus omne
                        consolatus hortatusque pro tempore est, ut et metum timentibus demeret et in
                        spem omnes inpelleret. <milestone unit="par" n="9"/>Erat hic annos XX natus,
                        in qua aetate ita moderate de se multa pollicitus est, ut appareret plura
                        eum experimentis reservare. <milestone unit="par" n="10"/>Macedonibus
                        inmunitatem cunctarum rerum praeter militiae vacationem dedit; quo facto
                        tantum sibi favorem omnium conciliavit, ut corpus hominis, non virtutem
                        regis mutasse se dicerent.<lb/></p>
                </div>
                <div type="cap" n="2">
                    <p><milestone unit="par" n="1"/>Prima illi cura paternarum exequiarum fuit, in
                        quibus ante omnia caedis conscios ad tumulum patris occidi iussit.
                            <milestone unit="par" n="2"/>Soli Alexandro Lyncestae
                            <supplied>parricidarum</supplied> fratri pepercit, servans in eo
                        auspicium dignitatis suae; nam regem eum primus salutaverat. <milestone
                            unit="par" n="3"/>Aemulum quoque imperii, Caranum, fratrem ex noverca
                        susceptum, interfici curavit. <milestone unit="par" n="4"/>Inter initia
                        multas gentes rebellantes conpescuit, orientes nonnullas seditiones
                        extinxit. <milestone unit="par" n="5"/>Quibus rebus erectus citato gradu in
                        Graeciam contendit, ubi exemplo patris Corinthum evocatis civitatibus dux in
                        locum eius substituitur. <milestone unit="par" n="6"/>Inchoatum deinde a
                        patre Persicum bellum adgreditur. <milestone unit="par" n="7"/>In cuius
                        apparatu occupato nuntiatur Athenienses et Lacedaemonios ab eo ad Persas
                        defecisse auctoremque eius defectionis magno auri pondere a Persis corruptum
                        Demosthenem oratorem extitisse,<milestone unit="par" n="8"/>qui Macedonum
                        deletas omnes cum rege copias a Triballis adfirmaverit producto in contionem
                        auctore, qui in eo proelio, in quo rex ceciderit, se quoque vulneratum
                        diceret. <milestone unit="par" n="9"/>Qua opinione mutatos omnium ferme
                        civitatium animos esse; praesidia Macedonum obsideri. <milestone unit="par"
                            n="10"/>Quibus motibus occursurus tanta celeritate instructo paratoque
                        exercitu Graeciam oppressit, ut, quem venire non senserant, videre se vix
                        crederent.<lb/></p>
                </div>
                <div type="cap" n="3">
                    <p><milestone unit="par" n="1"/>In transitu hortatus Thessalos fuerat
                        beneficiorumque Philippi patris maternaeque suae cum his ab Aeacidarum gente
                        necessitudinis admonuerat. <milestone unit="par" n="2"/>Cupide haec
                        Thessalis audientibus exemplo patris dux universae gentis creatus erat et
                        vectigalia omnia reditusque suos ei tradiderant. <milestone unit="par" n="3"
                        />Sed Athenienses, sicuti primi defecerant, ita primi paenitere
                            coeperunt,<milestone unit="par" n="4"/>contemptum hostis in admirationem
                        vertentes pueritiamque Alexandri spretam antea supra virtutem veterum ducum
                        extollentes. <milestone unit="par" n="5"/>Missis itaque legatis bellum
                        deprecantur, quibus auditis et graviter increpatis Alexander bellum remisit.
                            <milestone unit="par" n="6"/>Inde Thebas exercitum convertit, eadem
                        indulgentia usurus, si parem paenitentiam invenisset. <milestone unit="par"
                            n="7"/>Sed Thebani armis, non precibus nec deprecatione usi sunt. Itaque
                        victi gravissima quaeque supplicia miserrimae captivitatis experti sunt.
                            <milestone unit="par" n="8"/>Cum in concilio de excidio urbis
                        deliberaretur, Phocenses et Plataeenses et Thespienses et Orchomenii,
                        Alexandri socii victoriaeque participes, excidia urbium suarum
                        crudelitatemque Thebanorum referebant,<milestone unit="par" n="9"/>studia in
                        Persas non praesentia tantum, verum et vetera adversus Graeciae libertatem
                            increpantes,<milestone unit="par" n="10"/>quam ob rem odium eos omnium
                        populorum esse; quod vel ex eo manifestari, quod iure iurando se omnes
                        obstrinxerint, ut victis Persis Thebas diruerent. <milestone unit="par"
                            n="11"/>Adiciunt et scelerum priorum fabulas, quibus omnes scaenas
                        repleverint, ut non praesenti tantum perfidia, verum et vetere infamia
                        invisi forent.<lb/></p>
                </div>
                <div type="cap" n="4">
                    <p><milestone unit="par" n="1"/>Tunc Cleadas, unus ex captivis, data potestate
                        dicendi: non a rege se defecisse, quem interfectum audierint, sed a regis
                            heredibus;<milestone unit="par" n="2"/>quicquid in eo sit admissum,
                        credulitatis, non perfidiae culpam esse, cuius tamen iam magna se supplicia
                        pependisse deleta iuventute. <milestone unit="par" n="3"/>Nunc senum
                        feminarumque sicuti infirmum, ita innoxium restare vulgus, quod ipsum
                        stupris contumeliisque ita vexatum esse, ut nihil amarius umquam sint
                            passi;<milestone unit="par" n="4"/>nec iam pro civibus se, qui tam pauci
                        remanserint, orare, sed pro innoxio patriae solo et pro urbe, quae non viros
                        tantum, verum et deos genuerit. <milestone unit="par" n="5"/>Privata etiam
                        regem superstitionem deprecatur geniti apud ipsos Herculis, unde originem
                        gens Aeacidarum trahat, actaeque Thebis a patre eius Philippo
                            pueritiae;<milestone unit="par" n="6"/>rogat urbi parcat, quae maiores
                        eius partim apud se genitos deos adoret, partim educatos summae maiestatis
                        reges viderit. <milestone unit="par" n="7"/>Sed potentior fuit ira quam
                        preces. Itaque urbs diruitur; agri inter victores dividuntur;<milestone
                            unit="par" n="8"/>captivi sub corona venduntur, quorum pretium non ex
                        ementium commodo, sed ex inimicorum odio extenditur. <milestone unit="par"
                            n="9"/>Miseranda res Atheniensibus visa; itaque portas refugis
                        profugorum contra interdictum regis aperuere. <milestone unit="par" n="10"
                        />Quam rem ita graviter tulit Alexander, ut secunda legatione denuo bellum
                        deprecantibus ita demum remiserit, ut oratores et duces, quorum fiducia
                        totiens rebellent, sibi dedantur;<milestone unit="par" n="11"/>paratisque
                        Atheniensibus, ne cogantur, subire bellum, eo res deducta est, ut retentis
                        oratoribus duces in exilium agerentur,<milestone unit="par" n="12"/>qui ex
                        continenti ad Darium profecti non mediocre momentum Persarum viribus
                        accessere.<lb/></p>
                </div>
                <div type="cap" n="5">
                    <p><milestone unit="par" n="1"/>Proficiscens ad Persicum bellum omnes novercae
                        suae cognatos, quos Philippus in excelsiorem dignitatis locum provehens
                        imperiis praefecerat, interfecit. <milestone unit="par" n="2"/>Sed nec suis,
                        qui apti regno videbantur, pepercit, ne qua materia seditionis procul se
                        agente in Macedonia remaneret<milestone unit="par" n="3"/>et reges
                        stipendiarios conspectioris ingenii ad conmilitium secum trahit, segniores
                        ad tutelam regni relinquit. <milestone unit="par" n="4"/>Adunato deinde
                        exercitu naves onerat, unde conspecta Asia incredibili ardore mentis
                        accensus duodecim aras deorum in belli vota statuit. <milestone unit="par"
                            n="5"/>Patrimonium omne suum, quod in Macedonia Europaque habebat,
                        amicis dividit, sibi Asiam sufficere praefatus. <milestone unit="par" n="6"
                        />Priusquam ulla navis litore excederet, hostias caedit, petens victoriam
                        bello, quo totiens a Persis petitae Graeciae ultor electus sit,<milestone
                            unit="par" n="7"/>quibus longa iam satis et matura imperia contigisse
                        quorumque tempus esse vices excipere melius acturos. <milestone unit="par"
                            n="8"/>Sed nec exercitus eius alia quam regis animorum praesumptio
                            fuit;<milestone unit="par" n="9"/>quippe obliti omnes coniugum
                        liberorumque et longinquae a domo militiae Persicum aurum et totius Orientis
                        opes iam quasi suam praedam ducebant, nec belli periculorumque, sed
                        divitiarum meminerant. <milestone unit="par" n="10"/>Cum delati in
                        continentem essent, primus Alexander iaculum velut in hostilem terram iecit
                        armatusque de navi tripudianti similis prosiluit atque ita hostias caedit,
                        precatus, ne se regem illae terrae invitae accipiant. <milestone unit="par"
                            n="12"/>In Ilio quoque ad tumulos eorum, qui Troiano bello ceciderant,
                        parentavit.<lb/></p>
                </div>
                <div type="cap" n="6">
                    <p><milestone unit="par" n="1"/>Inde hostem petens militem a populatione Asiae
                        prohibuit, parcendum suis rebus praefatus, nec perdenda ea, quae possessuri
                        venerint. <milestone unit="par" n="2"/>In exercitu eius fuere peditum XXXII
                        milia, equitum IV milia quingenti, naves centum octoginta duae. <milestone
                            unit="par" n="3"/>Hac tam parva manu universum terrarum orbem utrum sit
                        admirabilius vicerit an adgredi ausus fuerit, incertum est. <milestone
                            unit="par" n="4"/>Cum ad tam periculosum bellum exercitum legeret, non
                        iuvenes robustos nec primum florem aetatis, sed veteranos, plerosque etiam
                        emeritae militiae, qui cum patre patruisque militaverant, elegit,<milestone
                            unit="par" n="5"/>ut non tam milites quam magistros militiae electos
                        putares. <milestone unit="par" n="6"/>Ordines quoque nemo nisi sexagenarius
                        duxit, ut, si principia castrorum cerneres, senatum te priscae alicuius rei
                        publicae videre diceres. <milestone unit="par" n="7"/>Itaque nemo in proelio
                        fugam, sed victoriam cogitavit; nec in pedibus cuiquam spes, sed in lacertis
                        fuit. <milestone unit="par" n="8"/>Contra rex Persarum Darius fiducia virium
                        nihil astu agere, adfirmans suis occulta consilia victoriae furtivae
                        convenire, nec hostem regni finibus arcere,<milestone unit="par" n="9"/>sed
                        in intimum regnum accipere, gloriosius ratus repellere bellum quam non
                        admittere. <milestone unit="par" n="10"/>Prima igitur congressio in campis
                        Adrasteis fuit. <milestone unit="par" n="11"/>In acie Persarum sexcenta
                        milia militum fuere, quae non minus arte Alexandri quam virtute Macedonum
                        superata terga verterunt. Magna itaque caedes Persarum fuit. <milestone
                            unit="par" n="12"/>De exercitu Alexandri novem pedites, centum XX
                        equites cecidere,<milestone unit="par" n="13"/>quos rex inpense ad ceterorum
                        solacia humatos statuis equestribus donavit cognatisque eorum inmunitates
                        dedit. <milestone unit="par" n="14"/>Post victoriam maior pars Asiae ad eum
                        defecit. <milestone unit="par" n="15"/>Gessit et plura bella cum praefectis
                        Darii, quos iam non tam armis quam terrore nominis sui vicit.<lb/></p>
                </div>
                <div type="cap" n="7">
                    <p><milestone unit="par" n="1"/>Dum haec aguntur, interim indicio captivi ad eum
                        defertur insidias ei ab Alexandro Lyncesta, genero Antipatri, qui
                        praepositus Macedoniae erat, parari. <milestone unit="par" n="2"/>Ob quam
                        causam timens, ne quis interfecto eo in Macedonia motus oreretur, in
                        vinculis eum habuit. <milestone unit="par" n="3"/>Post haec Gordien urbem
                        petit, quae posita est inter Phrygiam maiorem et minorem;<milestone
                            unit="par" n="4"/>cuius urbis potiundae non tam propter praedam cupido
                        eum cepit, sed quod audierat in ea urbe in templo Iovis iugum Gordii
                        positum, cuius nexum si quis solvisset, eum tota Asia regnaturum antiqua
                        oracula cecinisse. <milestone unit="par" n="5"/>Huius rei causa et origo
                        illa fuit. Gordius cum in his regionibus bubus conductis araret, aves eum
                        omnis generis circumvolare coeperunt. <milestone unit="par" n="6"/>Profectus
                        ad consulendos augures vicinae urbis obviam in porta habuit virginem eximiae
                        pulchritudinis; percontatus eam, quem potissimum augurem
                            consuleret;<milestone unit="par" n="7"/>illa audita causa consulendi,
                        gnara artis ex disciplina parentum, regnum ei portendi respondit
                        polliceturque se et matrimonii et spei sociam. <milestone unit="par" n="8"
                        />Tam pulchra condicio prima regni felicitas videbatur. <milestone
                            unit="par" n="9"/>Post nuptias inter Phrygas orta seditio est.
                            <milestone unit="par" n="10"/>Consulentibus de fine discordiarum oracula
                        responderunt regem discordiis opus esse. <milestone unit="par" n="11"
                        />Iterato quaerentibus de persona regis, iubentur eum regem observare, quem
                        reversi primum in templum Iovis euntem plaustro repperissent. <milestone
                            unit="par" n="12"/>Obvius illis Gordius fuit, statimque eum regem
                        consalutant. <milestone unit="par" n="13"/>Ille plaustrum, quo vehenti
                        regnum delatum fuerat, in templo Iovis positum maiestati regiae consecravit.
                            <milestone unit="par" n="14"/>Post hunc filius Mida regnavit, qui ab
                        Orpheo sacrorum sollemnibus initiatus Phrygiam religionibus inplevit, quibus
                        tutior omni vita quam armis fuit. <milestone unit="par" n="15"/>Igitur
                        Alexander capta urbe cum in templum Iovis venisset, iugum plaustri
                        requisivit, quo exhibito,<milestone unit="par" n="16"/>cum capita
                        loramentorum intra nodos abscondita reperire non posset, violentius oraculo
                        usus gladio loramenta caedit atque ita resolutis nexibus latentia in nodis
                        capita invenit.<lb/></p>
                </div>
                <div type="cap" n="8">
                    <p><milestone unit="par" n="1"/>Haec illi agenti nuntiatur Darium cum ingenti
                        exercitu adventare. <milestone unit="par" n="2"/>Itaque timens angustias
                        magna celeritate Taurum transcendit, in qua festinatione quingenta stadia
                        una die cursu fecit. <milestone unit="par" n="3"/>Cum Tarsum venisset,
                        captus Cydni fluminis amoenitate per mediam urbem fluentis proiectis armis
                        plenus pulveris ac sudoris in praefrigidam undam se proiecit,<milestone
                            unit="par" n="4"/>cum repente tantus nervos eius occupavit rigor, ut
                        interclusa voce non spes modo remedii, sed nec dilatio periculi inveniretur.
                            <milestone unit="par" n="5"/>Vnus erat ex medicis, nomine Philippus, qui
                        solus remedium pollicetur; sed et ipsum Parmenionis pridie a Cappadocia
                        missae epistulae suspectum faciebant,<milestone unit="par" n="6"/>qui
                        ignarus infirmitatis Alexandri scripserat, a Philippo medico caveret, nam
                        corruptum illum a Dario ingenti pecunia esse. <milestone unit="par" n="7"
                        />Tutius tamen ratus dubiae se fidei medici credere quam indubitato morbo
                        perire. <milestone unit="par" n="8"/>Accepto igitur poculo epistulas medico
                        tradidit atque ita inter bibendum oculos in vultum legentis intendit.
                            <milestone unit="par" n="9"/>Vt securum conspexit, laetior factus est
                        sanitatemque quarta die recepit.<lb/></p>
                </div>
                <div type="cap" n="9">
                    <p><milestone unit="par" n="1"/>Interea Darius cum CCCC milibus peditum ac
                        centum milibus equitum in aciem procedit. <milestone unit="par" n="2"
                        />Movebat haec multitudo hostium respectu paucitatis suae Alexandrum, sed
                        interdum reputabat, quantas res cum ista paucitate gessisset quantosque
                        populos fudisset. <milestone unit="par" n="3"/>Itaque cum spes metum
                        vinceret, periculosius differre bellum ratus, ne desperatio suis cresceret,
                        circumvectus suos singulas gentes diversa oratione adloquitur. <milestone
                            unit="par" n="4"/>Illyrios et Thracas opum ac divitiarum ostentatione,
                        Graecos veterum bellorum memoria internecivique cum Persis odii
                            accendebat;<milestone unit="par" n="5"/>Macedonas autem nunc Europae
                        victae admonet, nunc Asiae expetitae, nec inventos illis toto orbe pares
                        viros gloriatur;<milestone unit="par" n="6"/>ceterum et laborum finem hunc
                        et gloriae cumulum fore. <milestone unit="par" n="7"/>Atque inter haec
                        identidem consistere aciem iubet, ut hac mora consuescant oculis turbam
                        hostium sustinere. <milestone unit="par" n="8"/>Nec Darii segnis opera in
                        ordinanda acie fuit; quippe omissis ducum officiis ipse omnia circumire,
                        singulos hortari, veteris gloriae Persarum imperiique perpetuae a diis
                        inmortalibus datae possessionis admonere. <milestone unit="par" n="9"/>Post
                        haec proelium ingentibus animis committitur. In eo uterque rex vulneratur.
                        Tam diu certamen anceps fuit, quoad fugeret Darius. <milestone unit="par"
                            n="10"/>Exinde caedes Persarum secuta est. Caesa sunt peditum sexaginta
                        unum milia, equitum decem milia; capta XL milia. Ex Macedonibus cecidere
                        pedestres CXXX, equites CL. <milestone unit="par" n="11"/>In castris
                        Persarum multum auri ceterarumque opum inventum. <milestone unit="par"
                            n="12"/>Inter captivos castrorum mater et uxor eademque soror et filiae
                        duae Darii fuere. <milestone unit="par" n="13"/>Ad quas visendas
                        hortandasque cum Alexander veniret, conspectis armatis invicem se amplexae,
                        velut statim moriturae, conplorationem ediderunt. <milestone unit="par"
                            n="14"/>Provolutae deinde genibus Alexandri non mortem, sed, dum Darii
                        corpus sepeliant, dilationem mortis deprecantur. <milestone unit="par"
                            n="15"/>Motus tanta mulierum pietate Alexander et Darium vivere dixit et
                        timentibus mortis metum dempsit easque et haberi et salutari ut reginas
                            praecepit;<milestone unit="par" n="16"/>filias quoque non sordidius
                        dignitate patris sperare matrimonium iussit.<lb/></p>
                </div>
                <div type="cap" n="10">
                    <p><milestone unit="par" n="1"/>Post haec opes Darii divitiarumque adparatum
                        contemplatus admiratione tantarum rerum capitur. <milestone unit="par" n="2"
                        />Tunc primum luxuriosa convivia et magnificentiam epularum sectari, tunc et
                        Barsinen captivam diligere propter formae pulchritudinem coepit,<milestone
                            unit="par" n="3"/>a qua postea susceptum puerum Herculem vocavit.
                            <milestone unit="par" n="4"/>Memor tamen adhuc Darium vivere Parmeniona
                        ad occupandam Persicam classem aliosque amicos ad recipiendas Asiae
                        civitates misit,<milestone unit="par" n="5"/>quae statim audita fama
                        victoriae ipsis Darii praefectis cum auri magno pondere tradentibus se in
                        potestatem victorum venerunt. <milestone unit="par" n="6"/>Tunc in Syriam
                        proficiscitur, ubi obvios cum infulis multos Orientis reges habuit.
                            <milestone unit="par" n="7"/>Ex his pro meritis singulorum alios in
                        societatem recepit, aliis regnum ademit suffectis in loca eorum novis
                        regibus. <milestone unit="par" n="8"/>Insignis praeter ceteros fuit
                        Abdalonymus, rex ab Alexandro Sidoniae constitutus, quem
                            Alexander,<milestone unit="par" n="9"/>cum operam oblocare ad puteos
                        exhauriendos hortosque inrigandos solitus esset, misere vitam exhibentem
                        regem fecerat spretis nobilibus, ne generis id, non dantis beneficium
                        putarent. <milestone unit="par" n="10"/>Tyriorum civitas cum coronam auream
                        magni ponderis per legatos in titulum gratulationis Alexandro misisset,
                        grate munere accepto Tyrum se ire velle ad vota Herculi reddenda dixit.
                            <milestone unit="par" n="11"/>Cum legati rectius id eum Tyro Vetere et
                        antiquiore templo facturum dicerent, deprecantes eius introitum, ita
                        exarsit, ut urbi excidium minaretur;<milestone unit="par" n="12"
                        />confestimque exercitu insulae adplicato, non minus animosis Tyriis fiducia
                        Karthaginiensium, bello excipitur. <milestone unit="par" n="13"/>Augebat
                        enim Tyriis animos Didonis exemplum, quae Karthagine condita tertiam partem
                        orbis quaesisset, turpe ducentes, si feminis suis plus animi fuisset in
                        imperio quaerendo quam sibi in tuenda libertate. <milestone unit="par"
                            n="14"/>Amota igitur inbelli aetate Karthaginem et arcessitis mox
                        auxiliis non magno post tempore per proditionem capiuntur.<lb/></p>
                </div>
                <div type="cap" n="11">
                    <p><milestone unit="par" n="1"/>Inde Rhodum Alexander, Aegyptum Ciliciamque sine
                        certamine recepit. <milestone unit="par" n="2"/>Ad Iovem deinde Hammonem
                        pergit consulturus et de eventu futurorum et de origine sua. <milestone
                            unit="par" n="3"/>Namque mater eius Olympias confessa viro suo Philippo
                        fuerat, Alexandrum non ex eo se, sed ex serpente ingentis magnitudinis
                        concepisse. <milestone unit="par" n="4"/>Denique Philippus ultimo prope
                        vitae suae tempore filium suum non esse palam praedicaverat. <milestone
                            unit="par" n="5"/>Qua ex causa Olympiada velut stupri conpertam repudio
                        dimiserat. <milestone unit="par" n="6"/>Igitur Alexander cupiens originem
                        divinitatis adquirere, simul et matrem infamia liberare, per praemissos
                        subornat antistites, quid sibi responderi vellet. <milestone unit="par"
                            n="7"/>Ingredientem templum statim antistites ut Hammonis filium
                        salutant. <milestone unit="par" n="8"/>Ille laetus dei adoptione hoc se
                        patre censeri iubet. <milestone unit="par" n="9"/>Rogat deinde, an omnes
                        interfectores parentis sui sit ultus. Respondetur patrem eius nec interfici
                        posse nec mori; regis Philippi plene peractam ultionem. <milestone
                            unit="par" n="10"/>Tertia interrogatione poscenti victoriam omnium
                        bellorum possessionemque terrarum dari respondetur. <milestone unit="par"
                            n="11"/>Comitibus quoque suis responsum, ut Alexandrum pro deo, non pro
                        rege colerent. <milestone unit="par" n="12"/>Hinc illi aucta insolentia
                        mirusque animo increvit tumor exempta comitate, quam et Graecorum litteris
                        et Macedonum institutis didicerat. <milestone unit="par" n="13"/>Reversus ab
                        Hammone Alexandream condidit et coloniam Macedonum caput esse Aegypti
                        iubet.<lb/></p>
                </div>
                <div type="cap" n="12">
                    <p><milestone unit="par" n="1"/>Darius cum Babyloniam perfugisset, per epistulas
                        Alexandrum precatur, redimendarum sibi captivarum potestatem faciat, inque
                        eam rem magnam pecuniam pollicetur. <milestone unit="par" n="2"/>Sed
                        Alexander pretium captivarum regnum omne, non pecuniam petit. <milestone
                            unit="par" n="3"/>Interiecto tempore aliae epistulae Darii Alexandro
                        redduntur, quibus filiae matrimonium et regni portio offertur. <milestone
                            unit="par" n="4"/>Sed Alexander sua sibi dari rescripsit iussitque
                        supplicem venire, regni arbitria victori permittere. <milestone unit="par"
                            n="5"/>Tunc spe pacis amissa bellum Darius reparat et cum quadringentis
                        milibus peditum, centum milibus equitum obviam vadit Alexandro. <milestone
                            unit="par" n="6"/>In itinere nuntiatur uxorem eius ex conlisione abiecti
                        partus decessisse, eiusque mortem inlacrimatum Alexandrum exequiasque
                        benigne prosecutum, idque eum non amoris, sed humanitatis causa
                            fecisse;<milestone unit="par" n="7"/>nam semel tantum eam Alexandro
                        visam esse, cum matrem parvulasque filias eius frequenter consolaretur.
                            <milestone unit="par" n="8"/>Tunc se ratus vere victum, cum post proelia
                        etiam beneficiis ab hoste superaretur, gratumque sibi esse, si vincere
                        nequeat, quod a tali potissimum vinceretur. <milestone unit="par" n="9"
                        />Scribit itaque et tertias epistulas et gratias agit, quod nihil in suos
                        hostile fecerit. <milestone unit="par" n="10"/>Offert deinde et maiorem
                        partem regni usque Euphratem flumen et alteram filiam uxorem, pro reliquis
                        captivis XXX milia talentum. <milestone unit="par" n="11"/>Ad haec Alexander
                        gratiarum actionem ab hoste supervacaneam esse respondit;<milestone
                            unit="par" n="12"/>nec a se quicquam factum in hostis adulationem, nec
                        quod in dubios belli exitus aut in leges pacis sibi lenocinia
                            quaereret,<milestone unit="par" n="13"/>sed animi magnitudine, qua
                        didicerit adversus vires hostium, non adversus calamitates
                            contendere;<milestone unit="par" n="14"/>polliceturque praestaturum se
                        ea Dario, si secundus sibi, non par haberi velit. <milestone unit="par"
                            n="15"/>Ceterum neque mundum posse duobus solibus regi, nec orbem summa
                        duo regna salvo statu terrarum habere. <milestone unit="par" n="16"/>Proinde
                        aut deditionem ea die aut posteram aciem paret; nec polliceatur sibi aliam,
                        quam sit expertus, victoriam.<lb/></p>
                </div>
                <div type="cap" n="13">
                    <p><milestone unit="par" n="1"/>Postera die aciem producunt, cum repente ante
                        proelium confectum curis Alexandrum somnus adripuit. <milestone unit="par"
                            n="2"/>Cum ad pugnam solus rex deesset, a Parmenione aegre excitatus,
                        quaerentibus somni causas omnibus inter pericula, cuius etiam in otio semper
                        parcior fuerit,<milestone unit="par" n="3"/>magno se aestu liberatum ait,
                        somnumque sibi a repentina securitate datum, quod liceat cum omnibus Darii
                        copiis confligere; veritum se longam belli moram, si Persae exercitum
                        divisissent. <milestone unit="par" n="4"/>Ante proelium utraque acies
                        hostibus spectaculo fuit. <milestone unit="par" n="5"/>Macedones
                        multitudinem hominum, corporum magnitudinem armorumque pulchritudinem
                        mirabantur, Persae a tam paucis victa suorum tot milia stupebant. <milestone
                            unit="par" n="6"/>Sed nec duces circuire suos cessabant. <milestone
                            unit="par" n="7"/>Darius vix denis Armeniis singulos hostes, si divisio
                        fieret, evenire dicebat;<milestone unit="par" n="8"/>Alexander Macedonas
                        monebat, ne multitudine hostium, ne corporis magnitudine vel coloris
                        novitate moverentur;<milestone unit="par" n="9"/>tantum meminisse iubet, cum
                        isdem se tertio pugnare; nec meliores factos putarent fuga, cum in aciem
                        secum tam tristem memoriam caedium suarum et tantum sanguinis duobus
                        proeliis fusi ferrent;<milestone unit="par" n="10"/>et quemadmodum Dario
                        maiorem turbam hominum esse, sic virorum sibi. <milestone unit="par" n="11"
                        />Hortatur, spernant illam aciem auro et argento fulgentem, in qua plus
                        praedae quam periculi sit, cum victoria non ornamentorum decore, sed ferri
                        virtute quaeratur.<lb/></p>
                </div>
                <div type="cap" n="14">
                    <p><milestone unit="par" n="1"/>Post haec proelium committitur. Macedones in
                        ferrum cum contemptu totiens a se victi hostis ruebant: contra Persae mori
                        quam vinci praeoptabant. <milestone unit="par" n="2"/>Raro in ullo proelio
                        tantum sanguinis fusum est. <milestone unit="par" n="3"/>Darius cum vinci
                        suos videret, mori et ipse voluit, sed a proximis fugere conpulsus est.
                            <milestone unit="par" n="4"/>Suadentibus deinde quibusdam, ut pons Cydni
                        fluminis ad iter hostium inpediendum intercluderetur, non ita se saluti suae
                        velle consultum ait, ut tot milia sociorum hosti obiciat; debere et aliis
                        fugae viam patere, quae patuerit sibi. <milestone unit="par" n="5"
                        />Alexander autem periculosissima quaeque adgrediebatur, et ubi
                        confertissimos hostes acerrime pugnare conspexisset, eo se semper inmergebat
                        periculaque sua esse, non militis volebat. <milestone unit="par" n="6"/>Hoc
                        proelio Asiae imperium rapuit, quinto post acceptum regnum anno;<milestone
                            unit="par" n="7"/>cuius tanta felicitas fuit, ut post hoc nemo rebellare
                        ausus sit patienterque Persae post imperium tot annorum iugum servitutis
                        acceperint. <milestone unit="par" n="8"/>Donatis refectisque militibus XXXIV
                        diebus praedam recognovit. <milestone unit="par" n="9"/>In urbe deinde Susa
                        XL milia talentum invenit. <milestone unit="par" n="10"/>Expugnat et
                        Persepolim, caput Persici regni, urbem multis annis inlustrem refertamque
                        orbis terrarum spoliis, quae interitu eius primum apparuere. <milestone
                            unit="par" n="11"/>Inter haec octingenti admodum Graeci occurrunt
                        Alexandro, qui poenam captivitatis truncata corporis parte tulerant,
                        rogantes, ut sicuti Graeciam se quoque ab hostium crudelitate vindicaret.
                            <milestone unit="par" n="12"/>Data potestate redeundi agros accipere
                        maluerunt, ne non tam gaudium parentibus quam detestandum sui conspectum
                        reportarent.<lb/></p>
                </div>
                <div type="cap" n="15">
                    <p><milestone unit="par" n="1"/>Interea Darius in gratiam victoris a cognatis
                        suis aureis conpedibus catenisque in vico Parthorum Thara vincitur, credo
                        ita diis inmortalibus iudicantibus,<milestone unit="par" n="2"/>ut in terra
                        eorum, qui successuri imperio erant, Persarum regnum finiretur. <milestone
                            unit="par" n="3"/>Alexander quoque citato cursu postera die supervenit;
                        ibi cognovit Darium clauso vehiculo per noctem exportatum. <milestone
                            unit="par" n="4"/>Iusso igitur exercitu subsequi cum sex milibus equitum
                        fugientem insequitur; in itinere multa et periculosa proelia facit.
                            <milestone unit="par" n="5"/>Emensus deinde plura milia passuum cum
                        nullum Darii indicium repperisset, respirandi equis data potestate unus e
                        militibus, dum ad fontem proximum pergit, in vehiculo Darium multis quidem
                        vulneribus confossum, sed spirantem adhuc invenit;<milestone unit="par"
                            n="6"/>qui applicito captivo cum civem ex voce cognovisset, id saltim
                        praesentis fortunae habere se solacium dixit, quod apud intellecturum
                        locuturus esset nec incassum postremas voces emissurus. <milestone
                            unit="par" n="7"/>Perferri haec Alexandro iubet: se nullis in eum
                        meritorum officiis maximorum illi debitorem mori, quod in matre liberisque
                        suis regium eius, non hostilem animum expertus felicius hostem quam cognatos
                        propinquosque sortitus sit;<milestone unit="par" n="8"/>quippe matri et
                        liberis suis ab eodem hoste vitam datam, sibi a cognatis ereptam, quibus et
                        vitam et regna dederit. <milestone unit="par" n="9"/>Quamobrem gratiam illis
                        eam futuram, quam ipse victor volet. <milestone unit="par" n="10"/>Alexandro
                        referre se, quam solam moriens potest, gratiam, precari superum inferumque
                        numina et regales deos, ut illi terrarum omnium victori contingat imperium.
                            <milestone unit="par" n="11"/>Pro se iustam magis quam gravem sepulturae
                        veniam orare. <milestone unit="par" n="12"/>Quod ad ultionem pertineat, iam
                        non suam, sed exempli communemque omnium regum esse causam, quam neglegere
                        illi et indecorum et periculosum esse; quippe cum in altero iustitiae eius,
                        in altero etiam utilitatis causa versetur. <milestone unit="par" n="13"/>In
                        quam rem unicum pignus fidei regiae, dextram se ferendam Alexandro dare.
                        Post haec porrexit manum expiravit<supplied>que</supplied>. <milestone
                            unit="par" n="14"/>Quae ubi Alexandro nuntiata sunt, viso corpore
                        defuncti tam indignam illo fastigio mortem lacrimis<milestone unit="par"
                            n="15"/>prosecutus est corpusque regio more sepeliri et reliquias eius
                        maiorum tumulis inferri iussit. </p>
                </div>
                <lb/>
            </div>
            <div type="lib" n="XII">
                <head>LIBER XII</head>
                <lb/>
                <div type="cap" n="1">
                    <p><milestone unit="par" n="1"/>Alexander in persequendo Dario amissos milites
                        magnis funerum inpensis extulit, reliquis expeditionis eius sociis tredecim
                        milia talentum divisit. <milestone unit="par" n="2"/>Equorum maior pars
                        aestu amissa, inutiles etiam qui superfuerant facti. <milestone unit="par"
                            n="3"/>Pecunia omnis, CXC milia talentum, Ecbatana congesta eique
                        Parmenio praepositus. <milestone unit="par" n="4"/>Dum haec aguntur,
                        epistulae Antipatri a Macedonia ei redduntur, quibus bellum Agidis, regis
                        Spartanorum, in Graecia, bellum Alexandri, regis Epiri, in Italia, bellum
                        Zopyrionis, praefecti eius in Scythia continebatur. <milestone unit="par"
                            n="5"/>Quibus varie adfectus plus tamen laetitiae cognitis mortibus
                        duorum aemulorum regum quam doloris amissi cum Zopyrione exercitus cepit.
                            <milestone unit="par" n="6"/>Namque post profectionem Alexandri Graecia
                        ferme omnis in occasionem reciperandae libertatis ad arma concurrerat,
                        auctoritatem Lacedaemoniorum secuta,<milestone unit="par" n="7"/>qui
                        Philippi Alexandrique et pacem soli spreverant et leges respuerant; dux
                        huius belli Agis, rex Lacedaemoniorum, fuit. <milestone unit="par" n="8"
                        />Quem motum Antipater contractis militibus in ipso ortu oppressit.
                            <milestone unit="par" n="9"/>Magna tamen utrimque caedes fuit.
                            <milestone unit="par" n="10"/>Agis rex cum suos terga dantes videret,
                        dimissis satellitibus, ut Alexandro felicitate, non virtute inferior
                        videretur, tantam stragem hostium edidit, ut agmina interdum fugaret.
                            <milestone unit="par" n="11"/>Ad postremum etsi a multitudine victus,
                        gloria tamen omnes vicit.<lb/></p>
                </div>
                <div type="cap" n="2">
                    <p><milestone unit="par" n="1"/>Porro Alexander, rex Epiri, in Italiam auxilia
                        Tarentinis adversus Bruttios deprecantibus sollicitatus, ita cupide
                        profectus fuerat, velut in divisione orbis terrarum Alexandro, Olympiadis,
                        sororis suae, filio, Oriens, sibi Occidens sorte contigisset,<milestone
                            unit="par" n="2"/>non minorem rerum materiam in Italia, Africa
                        Siciliaque, quam ille in Asia et in Persis habiturus. <milestone unit="par"
                            n="3"/>Huc accedebat, quod, sicut Alexandro Magno Delphica oracula
                        insidias in Macedonia, ita huic responsum Dodonaei Iovis urbem Pandosiam
                        amnemque Acherusium praedixerat. Quae utraque cum in Epiro essent,<milestone
                            unit="par" n="4"/>ignarus eadem et in Italia esse, ad declinanda fatorum
                        pericula peregrinam militiam cupidius elegerat. <milestone unit="par" n="5"
                        />Igitur cum in Italiam venisset, primum illi bellum cum Apulis
                            fuit,<milestone unit="par" n="6"/>quorum cognito urbis fato brevi post
                        tempore pacem et amicitiam cum rege eorum fecit. <milestone unit="par" n="7"
                        />Erat namque tunc temporis urbs Apulis Brundisium, quam Aetoli secuti fama
                        rerum in Troia gestarum clarissimum et nobilissimum ducem Diomeden
                            condiderant;<milestone unit="par" n="8"/>sed pulsi ab Apulis consulentes
                        oracula responsum acceperant, locum qui repetissent perpetuo possessuros.
                            <milestone unit="par" n="9"/>Hac igitur ex causa per legatos cum belli
                        comminatione restitui sibi ab Apulis urbem postulaverant;<milestone
                            unit="par" n="10"/>sed ubi Apulis oraculum innotuit, interfectos legatos
                        in urbe sepelierant, perpetuam ibi sedem habituros. Atque ita defuncti
                        responso diu urbem possederunt. <milestone unit="par" n="11"/>Quod factum
                        cum cognovisset Alexander, antiquitatis fata veneratus bello Apulorum
                        abstinuit. <milestone unit="par" n="12"/>Gessit et cum Bruttiis Lucanisque
                        bellum multasque urbes cepit; cum Metapontinis et Poediculis et Romanis
                        foedus amicitiamque fecit. <milestone unit="par" n="13"/>Sed Bruttii
                        Lucanique cum auxilia a finitimis contraxissent, acrius bellum repetivere.
                            <milestone unit="par" n="14"/>Ibi rex iuxta urbem Pandosiam et flumen
                        Acheronta, non prius fatalis loci cognito nomine quam occideret,
                        interficitur moriensque non in patria fuisse sibi periculosam mortem,
                        propter quam patriam fugerat, intellexit. <milestone unit="par" n="15"
                        />Corpus eius Thurini publice redemptum sepulturae tradiderunt.
                            <lb/><milestone unit="par" n="16"/> Dum haec in Italia aguntur, Zopyrion
                        quoque, praefectus Ponti ab Alexandro Magno relictus, otiosum se ratus, si
                        nihil et ipse gessisset, adunato XXX milium exercitu Scythis
                            bellum<milestone unit="par" n="17"/>intulit caesusque cum omnibus copiis
                        poenas temere inlati belli genti innoxiae luit.<lb/></p>
                </div>
                <div type="cap" n="3">
                    <p><milestone unit="par" n="1"/>Haec cum nuntiata in Parthia Alexandro essent,
                        simulato maerore propter Alexandri cognationem exercitui suo triduo luctum
                        indixit. <milestone unit="par" n="2"/>Omnibus deinde velut perpetrato bello
                        reditum in patriam expectantibus coniugesque ac liberos suos animo iam
                        quodam modo conplectentibus ad contionem exercitum vocat. <milestone
                            unit="par" n="3"/>Ibi nihil actum tot egregiis proeliis ait, si
                        incolumis orientalis barbaria relinquatur; nec se corpus, sed regnum Darii
                        petisse; persequendosque eos esse, qui a regno defecerint. <milestone
                            unit="par" n="4"/>Hac oratione velut ex integro incitatis militum animis
                        Hyrcaniam Mardosque subegit. <milestone unit="par" n="5"/>Ibi ei occurrit
                        Thalestris sive Minythyia, Amazonum regina, cum CCC mulieribus XXXV dierum
                        inter confertissimas gentes itinere confecto ex rege liberos
                            quaesitura;<milestone unit="par" n="6"/>cuius conspectus adventusque
                        admirationi omnibus fuit et propter insolitum feminis habitum et propter
                        expetitum concubitum. <milestone unit="par" n="7"/>Ob hoc tredecim diebus
                        otio a rege datis, ut est visa uterum implesse, discessit. <lb/>
                        <milestone unit="par" n="8"/> Post haec Alexander habitum regum Persarum et
                        diadema insolitum antea regibus Macedonicis, velut in leges eorum, quos
                        vicerat, transiret, adsumit. <milestone unit="par" n="9"/>Quae ne
                        invidiosius in se uno conspicerentur, amicos quoque suos longam vestem
                        auratam purpureamque sumere iubet. <milestone unit="par" n="10"/>Vt luxum
                        quoque sicut cultum Persarum imitaretur, inter paelicum regiarum greges
                        electae pulchritudinis nobilitatisque noctium vices dividit. <milestone
                            unit="par" n="11"/>His rebus ingentes epularum apparatus adicit, ne
                        ieiuna et destricta luxuria videretur, conviviumque iuxta regiam
                        magnificentiam ludis exornat,<milestone unit="par" n="12"/>inmemor prorsus
                        tantas opes amitti his moribus, non quaeri solere.<lb/></p>
                </div>
                <div type="cap" n="4">
                    <p><milestone unit="par" n="1"/>Inter haec indignatio omnium totis castris erat,
                        a Philippo illum patre tantum degenerasse, ut etiam patriae nomen eiuraret
                        moresque Persarum adsumeret, quos propter tales mores vicerat. <milestone
                            unit="par" n="2"/>Sed ne solus vitiis eorum, quos armis subiecerat,
                        succubuisse videretur, militibus quoque suis permisit, si quarum captivarum
                        consuetudine tenerentur, ducere uxores,<milestone unit="par" n="3"
                        />existimans minorem in patriam reditus cupiditatem futuram habentibus in
                        castris imaginem quandam larum ac domesticae sedis;<milestone unit="par"
                            n="4"/>simul ex labore militiae molliorem fore dulcedinem uxorum.
                            <milestone unit="par" n="5"/>In supplementa quoque militum minus
                        exhauriri posse Macedoniam, si veteranis patribus tirones filii succederent
                        militaturi in vallo, in quo essent nati, constantioresque futuri,<milestone
                            unit="par" n="6"/>si non solum tirocinia, verum et incunabula in ipsis
                        castris posuissent. <milestone unit="par" n="7"/>Quae consuetudo in
                        successoribus quoque Alexandri mansit. <milestone unit="par" n="8"/>Igitur
                        et alimenta pueris statuta et instrumenta armorum equorumque iuvenibus data,
                        et patribus pro numero filiorum praemia statuta. <milestone unit="par" n="9"
                        />Si quorum patres occidissent, nihilo minus pupilli stipendia patrum
                        trahebant, quorum pueritia inter varias expeditiones militia erat.
                            <milestone unit="par" n="10"/>Itaque a parvula aetate laboribus
                        periculisque indurati invictus exercitus fuere, neque aliter castra quam
                        patriam neque pugnam aliud umquam quam victoriam duxere. <milestone
                            unit="par" n="11"/>Haec suboles nomen habuit Epigoni. <milestone
                            unit="par" n="12"/>Parthis deinde domitis praefectus his statuitur ex
                        nobilibus Persarum Andragoras; inde postea originem Parthorum reges
                        habuere.<lb/></p>
                </div>
                <div type="cap" n="5">
                    <p><milestone unit="par" n="1"/>Interea et Alexander non regio, sed hostili odio
                        saevire in suos coepit. <milestone unit="par" n="2"/>Maxime indignabatur
                        carpi se sermonibus suorum Philippi patris patriaeque mores subvertisse.
                            <milestone unit="par" n="3"/>Propter quae crimina Parmenio quoque senex,
                        dignitate regi proximus, cum Philota filio, de utroque prius quaestionibus
                        habitis, interficitur. <milestone unit="par" n="4"/>Fremere itaque omnes
                        universis castris coepere innoxii senis filiique casum miserantes, interdum
                        se quoque non debere melius sperare dicentes. <milestone unit="par" n="5"
                        />Quae cum nuntiata Alexandro essent, verens, ne haec opinio etiam in
                        Macedoniam divulgaretur et victoriae gloria saevitiae macula infuscaretur,
                        simulat se ex amicis quosdam in patriam victoriae nuntios missurum.
                            <milestone unit="par" n="6"/>Hortatur milites suis scribere, rariorem
                        habituros occasionem propter militiam remotiorem. <milestone unit="par"
                            n="7"/>Datos fasces epistularum tacite ad se deferri iubet;<milestone
                            unit="par" n="8"/>ex quibus cognito de se singulorum iudicio in unam
                        cohortem eos, qui de rege durius opinati fuerant, contribuit, aut
                        consumpturus eos aut in ultimis terris in colonias distributurus. <milestone
                            unit="par" n="9"/>Inde Drancas, Euergetas vel <unclear> Arimaspos
                        </unclear> , Parapamesadas ceterosque populos, qui in radice Caucasi
                        morabantur, subegit. <milestone unit="par" n="10"/>Interea unus ex amicis
                        Darii Bessus vinctus perducitur, qui regem non solum prodiderat, verum et
                        interfecerat. <milestone unit="par" n="11"/>Quem in ultionem perfidiae
                        excruciandum fratri Darii tradidit, reputans non tam hostem suum fuisse
                        Darium quam amicum eius, a quo esset occisus. <milestone unit="par" n="12"
                        />Et ut his terris nomen relinqueret, urbem Alexandream super amnem Tanaim
                        condidit, intra diem septimum decimum muro sex milium passuum consummato,
                        translatis in eam trium civitatum populis, quas Cyrus condiderat. <milestone
                            unit="par" n="13"/>In Bactrianis quoque Sogdianisque XII urbes condidit,
                        distributis his, quoscumque in exercitu seditiosos habebat.<lb/>
                    </p>
                </div>
                <div type="cap" n="6">
                    <p><milestone unit="par" n="1"/>His ita gestis sollemni die amicos in convivium
                            convocat,<milestone unit="par" n="2"/>ubi orta inter ebrios rerum a
                        Philippo gestarum mentione praeferre se patri ipse rerumque suarum
                        magnitudinem extollere caelo tenus coepit adsentante maiore convivarum
                        parte. <milestone unit="par" n="3"/>Itaque cum unus e senibus, Clitos,
                        fiducia amicitiae regiae, cuius palmam tenebat, memoriam Philippi tueretur
                        laudaretque eius res gestas, adeo regem offendit, ut telo a satellite rapto
                        eundem in convivio trucidaverit. <milestone unit="par" n="4"/>Qua caede
                        exultans mortuo patrocinium Philippi laudemque paternae militiae obiectabat.
                            <milestone unit="par" n="5"/>Postquam satiatus caede animus conquievit
                        et in irae locum successit aestimatio, modo personam occisi, modo causam
                        occidendi considerans, pigere eum facti coepit;<milestone unit="par" n="6"
                        />quippe paternas laudes tam iracunde accepisse se quam nec convicia
                        debuisset, amicumque senem et innoxium a se occisum inter epulas et pocula
                        dolebat. <milestone unit="par" n="7"/>Eodem igitur furore in paenitentiam
                        quo pridem in iram versus mori voluit. <milestone unit="par" n="8"/>Primum
                        in fletus progressus amplecti mortuum, vulnera tractare, quasi audienti
                        confiteri dementiam, adreptumque telum in se vertit peregissetque facinus,
                        nisi amici intervenissent. <milestone unit="par" n="9"/>Mansit haec voluntas
                        moriendi etiam sequentibus diebus. <milestone unit="par" n="10"/>Accesserat
                        enim paenitentiae nutricis suae et sororis Cliti recordatio, cuius absentis
                        eum maxime pudebat:<milestone unit="par" n="11"/>tam foedam illi alimentorum
                        suorum mercedem redditam, ut, in cuius manibus pueritiam egerat, huic
                        iuvenis et victor pro beneficiis funera remitteret. <milestone unit="par"
                            n="12"/>Reputabat deinde, quantum in exercitu suo, quantum apud devictas
                        gentes fabularum atque invidiae, quantum apud ceteros amicos metum et odium
                        sui fecerit,<milestone unit="par" n="13"/>quam amarum et triste reddiderit
                        convivium suum, non armatus in acie quam in convivio terribilior. <milestone
                            unit="par" n="14"/>Tunc Parmenion et Philotas, tunc Amyntas consobrinus,
                        tunc noverca fratresque interfecti, tunc Attalus, Eurylochus, Pausanias
                        aliique Macedoniae extincti principes occurrerunt. <milestone unit="par"
                            n="15"/>Ob haec illi quadriduo perseverata inedia est, donec exercitus
                        universi precibus exoratus est, precantis, ne ita morte unius
                            doleat,<milestone unit="par" n="16"/>ut universos perdat, quos in
                        ultimam deductos barbariam inter infestas et inritatas bello gentes
                        destituat. <milestone unit="par" n="17"/>Multum profuere Callisthenis
                        philosophi preces; condiscipulatu apud Aristotelem familiaris illi et tunc
                        ab ipso rege ad prodenda memoriae acta eius accitus. <milestone unit="par"
                            n="18"/>Revocato igitur ad bella animo Chorasmos et Dahas in deditionem
                        accepit.<lb/></p>
                </div>
                <div type="cap" n="7">
                    <p><milestone unit="par" n="1"/>Dein, quod primo ex Persico superbiae regiae
                        more distulerat ne omnia pariter invidiosiora essent, non salutari, sed
                        adorari se iubet. <milestone unit="par" n="2"/>Acerrimus inter recusantes
                        Callisthenes fuit. Quae res et illi et multis principibus Macedonum exitio
                        fuit, siquidem sub specie insidiarum omnes interfecti. <milestone unit="par"
                            n="3"/>Retentus tamen est a Macedonibus modus salutandi regis explosa adoratione.<lb/>
                        <milestone unit="par" n="4"/> Post haec Indiam petit, ut Oceano ultimoque
                        Oriente finiret imperium. <milestone unit="par" n="5"/>Cui gloriae ut etiam
                        exercitus ornamenta convenirent, phaleras equorum et arma militum argento
                        inducit exercitumque suum ab argenteis clipeis Argyraspidas appellavit.
                            <milestone unit="par" n="6"/>Cum ad Nysam urbem venisset, oppidanis non
                        repugnantibus fiducia religionis Liberi patris, a quo condita urbs erat,
                        parci iussit, laetus non militiam tantum, verum et vestigia se dei secutum.
                            <milestone unit="par" n="7"/>Tunc ad spectaculum sacri montis duxit
                        exercitum, naturalibus bonis, vite hederaque, non aliter vestiti, quam si
                        manu cultus colentiumque industria exornatus esset. <milestone unit="par"
                            n="8"/>Sed exercitus eius, ubi ad montem accessit, repentino impetu
                        mentis in sacros dei ululatus instinctus cum stupore regis sine noxa
                        discurrit, ut intellegeret non tam oppidanis se parcendo quam exercitui suo
                        consuluisse. <milestone unit="par" n="9"/>Inde montes Daedalos regnaque
                        Cleophidis reginae petit. Quae cum se dedidisset ei, concubitu redemptum
                        regnum ab Alexandro recepit, inlecebris consecuta, quod armis non
                            poterat;<milestone unit="par" n="10"/>filiumque ab eo genitum Alexandrum
                        nominavit, qui postea regno Indorum potitus est. <milestone unit="par"
                            n="11"/>Cleophis regina propter prostratam pudicitiam scortum regium ab
                        Indis exinde appellata est. <milestone unit="par" n="12"/>Peragrata India
                        cum ad saxum mirae asperitatis et altitudinis, in quod multi populi
                        confugerant, pervenisset, cognoscit Herculem ab expugnatione eiusdem saxi
                        terrae motu prohibitum. <milestone unit="par" n="13"/>Captus itaque cupidine
                        Herculis acta superare cum summo labore ac periculo potitus saxo omnes eius
                        loci gentes in deditionem accepit.<lb/></p>
                </div>
                <div type="cap" n="8">
                    <p><milestone unit="par" n="1"/>Vnus ex regibus Indorum fuit, Porus nomine,
                        viribus corporis et animi magnitudine pariter insignis,<milestone unit="par"
                            n="2"/>qui bellum iam pridem audita Alexandri opinione in adventum eius
                        parabat. <milestone unit="par" n="3"/>Commisso itaque proelio exercitum suum
                        Macedonas invadere iubet, sibi regem eorum privatum hostem deposcit.
                            <milestone unit="par" n="4"/>Nec Alexander pugnae moram fecit; sed prima
                        congressione vulnerato equo cum praeceps ad terram decidisset, concursu
                        satellitum servatur. <milestone unit="par" n="5"/>Porus multis vulneribus
                        obrutus capitur. <milestone unit="par" n="6"/>Qui victum se adeo doluit, ut,
                        cum veniam ab hoste accepisset, neque cibum sumere voluerit neque vulnera
                        curari passus sit aegreque sit ab eo obtentum, ut vellet vivere. <milestone
                            unit="par" n="7"/>Quem Alexander ob honorem virtutis incolumem in regnum
                        remisit. <milestone unit="par" n="8"/>Duas ibi urbes condidit; unam Nicaeam,
                        alteram ex nomine equi Bucephalen vocavit. <milestone unit="par" n="9"/>Inde
                        Adrestas, <unclear> Catheanos </unclear>, Praesidas, Gangaridas caesis eorum
                        exercitibus expugnat. <milestone unit="par" n="10"/>Cum ad Sophitis
                            <supplied>regnum</supplied> venisset, ubi eum hostium CC milia
                            <supplied>peditum et XX milia</supplied> equitum opperiebantur,
                        exercitus omnis non minus victoriarum numero quam laboribus fessus lacrimis
                        eum deprecatur,<milestone unit="par" n="11"/>finem tandem bellis faceret;
                        aliquando patriae reditusque meminisset, respiceret militum annos,<milestone
                            unit="par" n="12"/>quibus vix aetas ad reditum sufficeret. Ostendere
                        alius canitiem, alius vulnera, alius aetate consumpta corpora, alius
                        cicatricibus exhausta;<milestone unit="par" n="13"/>solos se esse, qui
                        duorum regum, Philippi Alexandrique, continuam militiam pertulerint.
                            <milestone unit="par" n="14"/>Tantum orare, ut reliquias saltim suas
                        paternis sepulcris reddat, quorum non studiis deficiatur quam
                            annis,<milestone unit="par" n="15"/>ac, si non militibus, vel ipsi sibi
                        parcat, ne fortunam suam nimis onerando fatiget. <milestone unit="par"
                            n="16"/>Motus his tam iustis precibus velut in finem victoriae castra
                        solito magnificentiora fieri iussit, quorum molitionibus et hostis
                        terreretur et posteris admiratio sui relinqueretur. <milestone unit="par"
                            n="17"/>Nullum opus laetius milites fecere. Itaque caesis hostibus cum
                        gratulatione in eadem reverterunt.<lb/></p>
                </div>
                <div type="cap" n="9">
                    <p><milestone unit="par" n="1"/>Inde Alexander ad amnem Acesinem pergit; per
                        hunc in Oceanum devehitur. <milestone unit="par" n="2"/>Ibi Agensonas
                        Sibosque, quos Hercules condidit, in deditionem accepit. <milestone
                            unit="par" n="3"/>Hinc in Mandros et Sudracas navigat, quae gentes eum
                        armatis LXXX milibus peditum et LX milibus equitum excipiunt. <milestone
                            unit="par" n="4"/>Cum proelio victor esset, exercitum ad urbem eorum
                        ducit. <milestone unit="par" n="5"/>Quam desertam a defensoribus cum de
                        muro, quem primus ceperat, animadvertisset, in urbis planitiem sine ullo
                        satellite desiliit. <milestone unit="par" n="6"/>Itaque cum eum hostes solum
                        conspexissent, clamore edito undique concurrunt, si possint in uno capite
                        orbis bella finire et ultionem tot gentibus dare. <milestone unit="par"
                            n="7"/>Nec minus Alexander constanter restitit et unus adversus tot
                        milia proeliatur. <milestone unit="par" n="8"/>Incredibile dictu est, ut eum
                        non multitudo hostium, non vis magna telorum, non tantus lacessentium clamor
                        terruerit, solus tot milia ceciderit ac fugaverit. <milestone unit="par"
                            n="9"/>Vbi vero obrui multitudine se vidit, trunco se, qui tum propter
                        murum stabat, adplicuit,<milestone unit="par" n="10"/>cuius auxilio tutus
                        cum diu agmen sustinuisset, tandem cognito periculo eius amici ad eum
                        desiliunt, ex quibus multi caesi;<milestone unit="par" n="11"/>proeliumque
                        tam diu anceps fuit, quoad omnis exercitus muris deiectis in auxilium
                        veniret. <milestone unit="par" n="12"/>In eo proelio sagitta sub mamma
                        traiectus cum sanguinis fluxu deficeret, genu posito tam diu proeliatus est,
                        donec eum, a quo vulneratus fuerat, occideret. <milestone unit="par" n="13"
                        />Curatio vulneris gravior ipso vulnere fuit.<lb/></p>
                </div>
                <div type="cap" n="10">
                    <p><milestone unit="par" n="1"/>Itaque ex magna desperatione tandem saluti
                        redditus Polyperconta cum exercitu Babyloniam mittit, ipse cum lectissima
                        manu navibus conscensis Oceani litora peragrat. <milestone unit="par" n="2"
                        />Cum venisset ad urbem Ambi regis, oppidani invictum ferro audientes
                        sagittas veneno armant atque ita gemino mortis vulnere hostem a muris
                        submoventes plurimos interficiunt. <milestone unit="par" n="3"/>Cum inter
                        multos vulneratus etiam Ptolomeus esset moriturusque iam iamque videretur,
                        per quietem regi monstrata in remedia veneni herba est, qua in potu accepta
                        statim periculo liberatus est maiorque pars exercitus hoc remedio servata.
                            <milestone unit="par" n="4"/>Expugnata deinde urbe reversus in navem
                        Oceano libamenta dedit, prosperum in patriam reditum precatus;<milestone
                            unit="par" n="5"/>ac veluti curru circa metam acto, positis imperii
                        terminis, quatenus aut terrarum solitudines prodire passae sunt aut mare
                        navigabile fuit, secundo aestu ostio fluminis Indi invehitur. <milestone
                            unit="par" n="6"/>Ibi in monumenta a se rerum gestarum urbem Barcem
                        condidit arasque statuit relicto ex numero amicorum litoralibus Indis
                        praefecto. <milestone unit="par" n="7"/>Inde iter terrestre facturus, cum
                        arida loca medii itineris dicerentur, puteos opportunis locis fieri
                        praecepit, quibus ingenti dulci aqua inventa Babyloniam redit. <milestone
                            unit="par" n="8"/>Ibi multae devictae gentes praefectos suos
                        accusaverunt, quos sine respectu amicitiae Alexander in conspectu legatorum
                        necari iussit. <milestone unit="par" n="9"/>Filiam post haec Darii regis
                        Statiram in matrimonium recepit;<milestone unit="par" n="10"/>sed et
                        optimatibus Macedonum lectas ex omnibus gentibus nobilissimas virgines
                        tradidit, ut communi facto crimen regis levaretur.<lb/></p>
                </div>
                <div type="cap" n="11">
                    <p><milestone unit="par" n="1"/>Hinc ad contionem exercitus vocat et promittit
                        se aes alienum omnium propria inpensa soluturum, ut praedam praemiaque
                        integra domos ferant. <milestone unit="par" n="2"/>Insignis haec
                        munificentia non summa tantum, verum etiam titulo muneris fuit nec a
                        debitoribus magis quam creditoribus gratius excepta, quoniam utrisque
                        exactio pariter ac solutio difficilis erat. <milestone unit="par" n="3"/>XX
                        milia talentum in hos sumptus expensa. <milestone unit="par" n="4"/>Dimissis
                        veteranis exercitum iunioribus supplet. <milestone unit="par" n="5"/>Sed
                        retenti veteranorum discessum aegre ferentes missionem et ipsi flagitabant
                        nec annos, sed stipendia sua numerari iubebant, pariter in militiam lectos
                        pariter sacramento solvi aequum censentes. <milestone unit="par" n="6"/>Nec
                        iam precibus, sed convicio agebant, iubentes eum solum cum patre suo Hammone
                        inire bella, quatenus milites suos fastidiat. <milestone unit="par" n="7"
                        />Contra ille nunc castigare milites, nunc lenibus verbis monere, ne
                        gloriosam militiam seditionibus infuscarent. <milestone unit="par" n="8"/>Ad
                        postremum cum verbis nihil proficeret, ad corripiendos seditionis auctores e
                        tribunali in contionem armatam inermis ipse desiluit et nemine prohibente
                        tredecim correptos manu sua ipse- ad supplicium duxit. <milestone unit="par"
                            n="9"/>Tantam vel illis moriendi patientiam metus regis vel huic
                        exigendi supplicii constantiam disciplina militaris dabat.<lb/></p>
                </div>
                <div type="cap" n="12">
                    <p><milestone unit="par" n="1"/>Inde separatim auxilia Persarum in contione
                        adloquitur. <milestone unit="par" n="2"/>Laudat perpetuam illorum cum in se
                        tum in pristinos reges fidem; sua in illos beneficia commemorat, ut numquam
                        quasi victos, sed veluti victoriae socios habuerit, denique se in illorum,
                        non illos in gentis suae morem transisse, adfinitatibus conubiorum victos
                        victoribus miscuisse. <milestone unit="par" n="3"/>Hinc quoque ait custodiam
                        corporis sui non Macedonibus tantum se, verum et illis crediturum.
                            <milestone unit="par" n="4"/>Atque ita mille ex his iuvenes in numerum
                        satellitum legit auxiliorumque portionem formatam in disciplinam Macedonum
                        exercitui suo miscet. <milestone unit="par" n="5"/>Quam rem aegre Macedones
                        tulerunt, iactantes hostes suos in officium suum a rege subiectos.
                            <milestone unit="par" n="6"/>Tunc universi flentes regem adeunt; orant,
                        suppliciis suis potius saturaret se quam contumeliis. <milestone unit="par"
                            n="7"/>Qua modestia obtinuerunt, ut undecim milia militum veteranorum
                        exauctoraret. <milestone unit="par" n="8"/>Sed et ex amicis dimissi senes
                        Polypercon, Clitos, Gorgias, Polydamas, <supplied>Ammadas,</supplied>
                        Antigenes. <milestone unit="par" n="9"/>Dimissis Crateros praeponitur,
                        iussus praeesse Macedonibus in Antipatri locum, Antipatrumque cum
                        supplemento tironum in locum eius evocat. <milestone unit="par" n="10"
                        />Stipendia revertentibus veluti militantibus data. <lb/>
                        <milestone unit="par" n="11"/> Dum haec aguntur, unus ex amicis eius
                        Hephaestion decedit, dotibus primo formae pueritiaeque, mox obsequiis regi
                        percarus. <milestone unit="par" n="12"/>Quem contra decus regium Alexander
                        diu luxit tumulumque ei duodecim milium talentum fecit eumque post mortem
                        coli ut deum iussit.<lb/></p>
                </div>
                <div type="cap" n="13">
                    <p><milestone unit="par" n="1"/>Ab ultimis litoribus Oceani Babyloniam
                        revertenti nuntiatur legationes Karthaginiensium ceterarumque Africae
                        civitatium, sed et Hispaniarum, Siciliae, Galliae, Sardiniae, nonnullas
                        quoque ex Italia adventum eius Babyloniae opperiri. <milestone unit="par"
                            n="2"/>Adeo universum terrarum orbem nominis eius terror invaserat, ut
                        cunctae gentes veluti destinato sibi regi adularentur. <milestone unit="par"
                            n="3"/>Hac igitur ex causa Babyloniam festinanti, velut conventum
                        terrarum orbis acturo, quidam ex magis praedixit, ne urbem introiret,
                        testatus hunc locum ei fatalem fore. <milestone unit="par" n="4"/>Ob haec
                        omissa Babylonia in Borsipam urbem trans Euphraten, desertam olim,
                        concessit. <milestone unit="par" n="5"/>Ibi ab Anaxarcho philosopho
                        conpulsus est rursus magorum praedicta contemnere ut falsa et incerta et, si
                        fatis constent, ignota mortalibus ac, si naturae debeantur, inmutabilia.
                            <milestone unit="par" n="6"/>Reversus igitur Babyloniam multis diebus
                        otio datis intermissum olim convivium sollemniter instituit;<milestone
                            unit="par" n="7"/>totusque in laetitiam effusus cum diei noctem
                        pervigilem iunxisset, recedentem iam e convivio Medius Thessalus instaurata
                        comisatione et ipsum et sodales eius invitat. <milestone unit="par" n="8"
                        />Accepto poculo media potione repente velut telo confixus<milestone
                            unit="par" n="9"/>ingemuit elatusque convivio semianimis tanto dolore
                        cruciatus est, ut ferrum in remedia posceret tactumque hominum velut vulnera
                        indolesceret. <milestone unit="par" n="10"/>Amici causas morbi intemperiem
                        ebrietatis disseminaverunt, re autem vera insidiae fuerunt, quarum infamiam
                        successorum potentia oppressit.<lb/></p>
                </div>
                <div type="cap" n="14">
                    <p><milestone unit="par" n="1"/>Auctor insidiarum Antipater fuit, qui cum
                        carissimos amicos eius interfectos videret, Alexandrum Lyncestam, generum
                        suum, occisum,<milestone unit="par" n="2"/>se magnis rebus in Graecia gestis
                        non tam gratum apud regem quam invidiosum esse,<milestone unit="par" n="3"
                        />a matre quoque eius Olympiade variis se criminationibus vexatum.
                            <milestone unit="par" n="4"/>Huc accedebant ante paucos dies supplicia
                        in praefectos devictarum nationum crudeliter habita. <milestone unit="par"
                            n="5"/>Ex quibus rebus se quoque a Macedonia non ad societatem militiae,
                        sed ad poenam vocatum arbitrabatur. <milestone unit="par" n="6"/>Igitur ad
                        occupandum regem Cassandrum filium dato veneno subornat, qui cum fratribus
                        Philippo et Iolla ministrare regi solebat, cuius veneni tanta vis
                            fuit,<milestone unit="par" n="7"/>ut non aere, non ferro, non testa
                        contineretur, nec aliter ferri nisi in ungula equi potuerit; praemonito
                        filio, ne alii quam Thessalo et fratribus crederet. <milestone unit="par"
                            n="8"/>Hac igitur causa apud Thessalum paratum repetitumque convivium
                        est. <milestone unit="par" n="9"/>Philippus et Iollas praegustare ac
                        temperare potum regis soliti in aqua frigida venenum habuerunt, quam
                        praegustatae iam potioni supermiserunt.<lb/></p>
                </div>
                <div type="cap" n="15">
                    <p><milestone unit="par" n="1"/>Quarto die Alexander indubitatam mortem sentiens
                        agnoscere se fatum domus maiorum suorum ait, nam plerosque Aeacidarum intra
                        XXX annum defunctos. <milestone unit="par" n="2"/>Tumultuantes deinde
                        milites insidiisque perire regem suspicantes ipse sedavit eosque omnes, cum
                        prolatus in editissimum urbis locum esset, ad conspectum suum admisit
                        osculandamque dexteram suam flentibus porrexit. <milestone unit="par" n="3"
                        />Cum lacrimarent omnes, ipse non sine lacrimis tantum, verum sine ullo
                        tristioris mentis argumento fuit, ut quosdam inpatientius dolentes
                        consolatus sit, quibusdam mandata ad parentes eorum dederit:<milestone
                            unit="par" n="4"/>adeo sicuti in hostem, ita et in mortem invictus
                        animus fuit. <milestone unit="par" n="5"/>Dimissis militibus circumstantes
                        amicos percontatur, videanturne similem sibi reperturi regem. <milestone
                            unit="par" n="6"/>Tacentibus cunctis tum ipse, ut hoc nesciat, ita illud
                        scire vaticinarique se ac paene oculis videre dixit, quantum sit in hoc
                        certamine sanguinis fusura Macedonia, quantis caedibus, quo cruore mortuo
                        sibi parentatura. <milestone unit="par" n="7"/>Ad postremum corpus suum in
                        Hammonis templum condi iubet. <milestone unit="par" n="8"/>Cum deficere eum
                        amici viderent, quaerunt, quem imperii faciat heredem. Respondit
                        "dignissimum". <milestone unit="par" n="9"/>Tanta illi magnitudo animi fuit,
                        ut, cum Herculem filium, cum fratrem Arridaeum, cum Roxanen uxorem
                        praegnantem relinqueret, oblitus necessitudinum dignissimum nuncuparit
                            heredem:<milestone unit="par" n="10"/>prorsus quasi nefas esset viro
                        forti alium quam virum fortem succedere, aut tanti regni opes aliis quam
                        probatis relinqui. <milestone unit="par" n="11"/>Hac voce veluti bellicum
                        inter amicos cecinisset aut malum Discordiae misisset, ita omnes in
                        aemulationem consurgunt et ambitione vulgi tacitum favorem militum quaerunt.
                            <milestone unit="par" n="12"/>Sexta die praeclusa voce exemptum digito
                        anulum Perdiccae tradidit, quae res gliscentem amicorum dissensionem
                        sedavit. <milestone unit="par" n="13"/>Nam etsi non voce nuncupatus heres,
                        iudicio tamen electus videbatur.<lb/></p>
                </div>
                <div type="cap" n="16">
                    <p><milestone unit="par" n="1"/>Decessit Alexander mense Iunio, annos tres et
                        XXX natus, vir supra humanam potentiam magnitudine animi praeditus.
                            <milestone unit="par" n="2"/>Qua nocte eum mater Olympias concepit, visa
                        per quietem est cum ingenti serpente volutari, nec decepta somnio est, nam
                        profecto maius humana mortalitate opus utero tulit;<milestone unit="par"
                            n="3"/>quam cum Aeacidarum gens ab ultima saeculorum memoria et regna
                        patris, fratris, mariti ac deinceps maiorum omnium inlustraverint, nullius
                        tamen nomine quam filii clarior fuit. <milestone unit="par" n="4"/>Prodigia
                        magnitudinis eius ipso ortu nonnulla apparuere. <milestone unit="par" n="5"
                        />Nam ea die, qua natus est, duae aquilae tota die perpetes supra culmen
                        domus patris eius sederunt, omen duplicis imperii, Europae Asiaeque,
                        praeferentes. <milestone unit="par" n="6"/>Eadem quoque die nuntium pater
                        eius duarum victoriarum accepit, altera belli Illyrici, altera certaminis
                        Olympici, in quod quadrigarum currus miserat, quod omen universarum terrarum
                        victoriam infanti portendebat. <milestone unit="par" n="7"/>Puer acerrimis
                        litterarum studiis eruditus fuit. <milestone unit="par" n="8"/>Exacta
                        pueritia per quinquennium sub Aristotele doctore, inclito omnium
                        philosophorum, crevit. <milestone unit="par" n="9"/>Accepto deinde imperio
                        regem se terrarum omnium ac mundi appellari iussit<milestone unit="par"
                            n="10"/>tantamque fiduciam sui militibus fecit, ut illo praesente
                        nullius hostis arma nec inermes timuerint. <milestone unit="par" n="11"
                        />Itaque cum nullo hostium umquam congressus est, quem non vicerit, nullam
                        urbem obsedit, quam non expugnaverit, nullam gentem adiit, quam non
                        calcaverit. <milestone unit="par" n="12"/>Victus denique ad postremum est
                        non virtute hostili, sed insidiis suorum et fraude civili. </p>
                </div>
                <lb/>
            </div>
            <div type="lib" n="XIII">
                <head>LIBER XIII</head>
                <lb/>
                <div type="cap" n="1">
                    <p><milestone unit="par" n="1"/>Extincto in ipso aetatis ac victoriarum flore
                        Alexandro Magno triste apud omnes tota Babylonia silentium fuit. <milestone
                            unit="par" n="2"/>Sed nec devictae gentes fidem nuntio habuerunt, quod
                        ut invictum regem ita inmortalem esse crediderant,<milestone unit="par"
                            n="3"/>recordantes quotiens praesenti morte ereptus esset, quam saepe
                        pro amisso repente se non sospitem tantum suis, verum etiam victorem
                        obtulisset. <milestone unit="par" n="4"/>Vt vero mortis eius fides adfuit,
                        omnes barbarae gentes paulo ante ab eo devictae non ut hostem, sed ut
                        parentem luxerunt. <milestone unit="par" n="5"/>Mater quoque Darii regis,
                        quae amisso filio a fastigio tantae maiestatis in captivitatem redacta
                        indulgentia victoris in eam diem vitae non paenituerat, audita morte
                        Alexandri mortem sibi ipsa conscivit, non quod hostem filio
                            praeferret,<milestone unit="par" n="6"/>sed quod pietatem filii in eo,
                        quem ut hostem timuerat, experta esset. <milestone unit="par" n="7"/>Contra
                        Macedones versa vice non ut civem ac tantae maiestatis regem, verum ut
                        hostem amissum gaudebat, et severitatem nimiam et adsidua belli pericula
                        execrantes. <milestone unit="par" n="8"/>Huc accedebat, quod principes
                        regnum et imperia, vulgus militum thesauros et grande pondus auri velut
                        inopinatam praedam spectabant, illi successionem regni, hi opum ac
                        divitiarum hereditatem cogitantes. <milestone unit="par" n="9"/>Erant enim
                        in thesauris L milia talentum et in annuo vectigali tributo tricena milia.
                            <milestone unit="par" n="10"/>Sed nec amici Alexandri frustra regnum
                        spectabant. Nam eius virtutis ac venerationis erant, ut singulos reges
                            putares;<milestone unit="par" n="11"/>quippe ea formae pulchritudo et
                        proceritas corporis et virium ac sapientiae magnitudo in omnibus fuit, ut
                        qui eos ignoraret, non ex una gente, sed ex toto terrarum orbe electos
                        iudicaret. <milestone unit="par" n="12"/>Neque enim umquam ante Macedonia
                        vel ulla gens alia tam clarorum virorum proventu floruit,<milestone
                            unit="par" n="13"/>quos primo Philippus, mox Alexander tanta cura
                        legerat, ut non tam ad societatem belli quam in successionem regni electi
                        viderentur. <milestone unit="par" n="14"/>Quis igitur miretur talibus
                        ministris orbem terrarum victum, cum exercitus Macedonum tot non ducibus,
                        sed regibus regeretur?<milestone unit="par" n="15"/>Qui numquam sibi
                        repperissent pares, si non inter se concurrissent, multosque Macedonia
                        provincia Alexandros habuisset, nisi Fortuna eos aemulatione virtutis in
                        perniciem mutuam armasset.<lb/></p>
                </div>
                <div type="cap" n="2">
                    <p><milestone unit="par" n="1"/>Ceterum occiso Alexandro non ut laeti ita et
                        securi fuere omnibus unum locum conpetentibus,<milestone unit="par" n="2"
                        />nec minus milites quam invicem se timebant, quorum et libertas solutior et
                        favor incertus erat. <milestone unit="par" n="3"/>Inter ipsos vero
                        aequalitas discordiam augebat nemine tantum ceteros excedente, ut ei aliquis
                        se submitteret. <milestone unit="par" n="4"/>Armati itaque in regiam coeunt
                        ad firmandum rerum praesentium statum. <milestone unit="par" n="5"/>Perdicca
                        censet Roxanes expectari partum, quae exacto mense octavo matura iam ex
                        Alexandro erat, et si puerum peperisset, hunc dari successorem patri.
                            <milestone unit="par" n="6"/>Meleager negat differenda in partus dubios
                        consilia, neque expectandum, dum reges sibi nascerentur, cum iam genitis uti
                            liceret;<milestone unit="par" n="7"/>seu puer illis placeat, esse
                        Pergami filium Alexandri natum ex Barsine, nomine Herculem, seu mallent
                            iuvenem,<milestone unit="par" n="8"/>esse in castris fratrem Alexandri
                        Arridaeum, comem et cunctis non suo tantum, verum et patris Philippi nomine
                        acceptissimum. <milestone unit="par" n="9"/>Ceterum Roxanen esse originis
                        Persicae, nec esse fas, ut Macedonibus ex sanguine eorum, quorum regna
                        deleverint, reges constituantur,<milestone unit="par" n="10"/>quod nec ipsum
                        Alexandrum voluisse dicit; denique morientem nullam de eo mentionem
                        habuisse. <milestone unit="par" n="11"/>Ptolomeus recusabat regem Arridaeum
                        non propter maternas modo sordes, quod ex Larissaeo scorto nasceretur, sed
                        etiam propter valetudinem maiorem, quam patiebatur, ne ille nomen regis,
                        alius imperium teneret;<milestone unit="par" n="12"/>melius esse ex his
                        legi, qui prae virtute regi suo proximi fuerint, qui provincias regant,
                        quibus bella mandentur, quam sub persona regis indignorum imperio
                        subiciantur. <milestone unit="par" n="13"/>Vicit Perdiccae sententia
                        consensu universorum. <milestone unit="par" n="14"/>Placuit itaque Roxanes
                        expectari partum, et, si puer natus fuisset, tutores Leonatum et Perdiccam
                        et Crateron et Antipatrum constituunt confestimque in tutorum obsequia
                        iurant.<lb/></p>
                </div>
                <div type="cap" n="3">
                    <p><milestone unit="par" n="1"/>Cum equites quoque idem fecissent, pedites
                        indignati nullas sibi consiliorum partes relictas Arridaeum, Alexandri
                        fratrem, regem appellant satellitesque illi ex tribu sua legunt et nomine
                        Philippi patris vocari iubent. <milestone unit="par" n="2"/>Quae cum
                        nuntiata equitibus essent, legatos ad mitigandos eorum animos duos ex
                        proceribus, Attalum et Meleagrum mittunt, qui potentiam ex vulgi adulatione
                        quaerentes omissa legatione militibus consentiunt. <milestone unit="par"
                            n="3"/>Statim et seditio crevit, ubi caput et consilium habere coepit.
                            <milestone unit="par" n="4"/>Tum ad delendum equitatum cuncti in regiam
                        armati inrumpunt,<milestone unit="par" n="5"/>quo cognito equites trepidi ab
                        urbe discedunt castrisque positis et ipsi pedites terrere coeperunt.
                            <milestone unit="par" n="6"/>Sed nec procerum inter se odia cessabant.
                            <milestone unit="par" n="7"/>Attalus ad interficiendum Perdiccam, ducem
                        partis alterius, mittit,<milestone unit="par" n="8"/>ad quem armatum et
                        ultro provocantem cum accedere percussores ausi non fuissent, tanta
                        constantia Perdiccae fuit, ut ultro ad pedites veniret et in contionem
                        vocatos edoceret, quod facinus molirentur. <milestone unit="par" n="9"
                        />Respicerent contra quos arma sumpsissent: non illos Persas, sed Macedonas,
                        non hostes, sed cives esse, plerosque etiam cognatos eorum, certe
                        conmilitones, eorundem castrorum ac periculorum socios;<milestone unit="par"
                            n="10"/>edituros deinde egregium hostibus suis spectaculum, ut quorum
                        armis victos se doleant, eorum mutuis caedibus gaudeant, parentaturosque
                        sanguine suo manibus hostium a se interfectorum.<lb/></p>
                </div>
                <div type="cap" n="4">
                    <p><milestone unit="par" n="1"/>Haec cum pro singulari facundia sua Perdicca
                        perorasset, adeo movit pedites, ut probato consilio eius dux ab omnibus
                        legeretur. <milestone unit="par" n="2"/>Tum equites in concordiam revocati
                        in Arridaeum regem consentiunt. <milestone unit="par" n="3"/>Servata est
                        portio regni Alexandri filio, si natus esset. <milestone unit="par" n="4"
                        />Haec agebant posito in medio Alexandri corpore, ut maiestas eius testis
                        decretorum esset. <lb/>
                        <milestone unit="par" n="5"/> His ita compositis Macedoniae et Graeciae
                        Antipater praeponitur, regiae pecuniae custodia Cratero traditur, castrorum
                        et exercitus et regum cura Meleagro et Perdiccae adsignatur;<milestone
                            unit="par" n="6"/>iubeturque Arridaeus rex corpus Alexandri in Hammonis
                        templum deducere. <milestone unit="par" n="7"/>Tunc Perdicca, infensus
                        seditionis auctoribus, repente ignaro collega lustrationem castrorum propter
                        mortem regis in posterum edicit. <milestone unit="par" n="8"/>Postquam
                        armatum exercitum in campo constituit, consentientibus universis evocatos,
                        dum transit, de singulis manipulis seditiosos supplicio tradi occulte iubet.
                            <milestone unit="par" n="9"/>Reversus inde inter principes provincias
                        dividit, simul ut et aemulos removeret et munus imperii beneficii sui
                        faceret. <milestone unit="par" n="10"/>Prima Ptolomeo Aegyptus et Africae
                        Arabiaeque pars sorte venit, quem ex gregario milite Alexander virtutis
                        causa provexerat;<milestone unit="par" n="11"/>cui ad tractandam provinciam
                        Cleomenes, qui Alexandriam aedificaverat, additur. <milestone unit="par"
                            n="12"/>Confinem huic provinciae Syriam Laomedon Mytilenaeus, Ciliciam
                        Philotas accipiunt. <milestone unit="par" n="13"/>Pitho Illyrius Mediae
                        maiori, Atropatos minori, socer Perdiccae, praeponitur. <milestone
                            unit="par" n="14"/>Susiana gens Coeno, Phrygia maior Antigono, Philippi
                        filio, adsignatur. <milestone unit="par" n="15"/>Lyciam et Pamphyliam
                        Nearchus, Cariam Cassander, Lydiam Menander sortiuntur. <milestone
                            unit="par" n="16"/>Leonato minor Phrygia evenit; Thracia et regiones
                        Pontici maris Lysimacho, Cappadocia cum Paphlagonia Eumeni data. <milestone
                            unit="par" n="17"/>Summus castrorum tribunatus Seleuco, Antiochi filio,
                        cessit. <milestone unit="par" n="18"/>Stipatoribus regiis satellitibusque
                        Cassander, filius Antipatri, praeficitur. <milestone unit="par" n="19"/>In
                        Bactriana ulteriore et Indiae regionibus priores praefecti retenti.
                            <milestone unit="par" n="20"/>Seras inter amnes Hydaspem et Indum
                        Taxiles habebat. <milestone unit="par" n="21"/>In colonias in Indis conditas
                        Pithon, Agenoris filius, mittitur. Parapamenos, finem Caucasi montis,
                        Oxyartes accepit. <milestone unit="par" n="22"/>Arachossi Cedrossique
                        Sibyrtio traduntur; Drancae et Arei Stasanori. <milestone unit="par" n="23"
                        />Bactrianos Amyntas sortitur, Sogdianos <unclear> Soleus </unclear>
                        Staganor, Parthos Philippus, Hyrcanos Phrataphernes, Carmanos Tleptolemus,
                        Persas Peucestes, Babylonios Archon Pellaeus, Arcesilaus Mesopotamiam.
                            <milestone unit="par" n="24"/>Haec divisio velut fatale munus singulis
                        contigisset, ita magna incrementorum memoria plurimis fuit;<milestone
                            unit="par" n="25"/>siquidem non magno post tempore, quasi regna, non
                        praefecturas divisissent, sic reges ex praefectis facti magnas opes non sibi
                        tantum paraverunt, verum etiam posteris reliquerunt.<lb/></p>
                </div>
                <div type="cap" n="5">
                    <p><milestone unit="par" n="1"/>Dum haec in Oriente aguntur, in Graecia
                        Athenienses et Aetoli bellum, quod iam vivo Alexandro moverant, summis
                        viribus instruebant. <milestone unit="par" n="2"/>Causae belli erant, quod
                        reversus ab India Alexander epistulas in Graeciam scripserat, quibus omnium
                        civitatium exules, praeter caedis damnati, restituebantur. <milestone
                            unit="par" n="3"/>Quae recitatae praesenti universa Graecia in mercatu
                        Olympiaco magnos motus fecerunt,<milestone unit="par" n="4"/>quia plurimi
                        non legibus pulsi patria, sed per factionem principum fuerunt, verentibus
                        isdem principibus, ne revocati potentiores in re publica fierent. <milestone
                            unit="par" n="5"/>Palam igitur iam tunc multae civitates libertatem
                        bello vindicandam fremebant. <milestone unit="par" n="6"/>Principes tamen
                        omnium Athenienses et Aetoli fuere. <milestone unit="par" n="7"/>Quod cum
                        nuntiatum Alexandro esset, mille naves longas sociis imperari praeceperat,
                        quibus in Occidente bellum gereret, excursurusque cum valida manu fuerat ad
                        Athenas delendas. <milestone unit="par" n="8"/>Igitur Athenienses contracto
                        XXX milium exercitu et ducentis navibus bellum cum Antipatro, cui Graecia
                        sorte evenerat, gerunt eumque detractantem proelium et Heracleae urbis
                        moenibus tuentem se obsidione cingunt. <milestone unit="par" n="9"/>Eodem
                        tempore Demosthenes, Atheniensis orator, pulsus patria ob crimen accepti ab
                        Harpago auri, qui crudelitatem Alexandri fugerat, quod civitatem in eiusdem
                        Alexandri bellum inpelleret, forte Megaris exulabat. <milestone unit="par"
                            n="10"/>Qui ut missum ab Atheniensibus Hyperidem legatum cognovit, qui
                        Peloponneson in societatem armorum sollicitaret, secutus eum Sicyona, Argos
                        et Corinthum ceterasque civitates eloquentia sua Atheniensibus iunxit.
                            <milestone unit="par" n="11"/>Ob quod factum missa ab Atheniensibus
                        obviam navi ab exilio revocatur. <milestone unit="par" n="12"/>Interim in
                        obsidione Antipatri Leosthenes, dux Atheniensium, telo a muris in
                        transeuntem iacto occiditur. <milestone unit="par" n="13"/>Quae res tantum
                        animorum Antipatro dedit, ut etiam vallum rescindere auderet. <milestone
                            unit="par" n="14"/>Auxilium deinde a Leonato per legatos petit, qui cum
                        venire cum exercitu nuntiatus esset, obvii ei Athenienses cum instructis
                        copiis fuere, ibique equestri proelio gravi vulnere ictus extinguitur.
                            <milestone unit="par" n="15"/>Antipater tametsi auxilia sua videret
                        victa, morte tamen Leonati laetatus est; quippe et aemulum sublatum et vires
                        eius accessisse sibi gratulabatur. <milestone unit="par" n="16"/>Statim
                        igitur exercitu eius recepto, cum par hostibus etiam proelio videretur,
                        solutus obsidione in Macedoniam concessit. <milestone unit="par" n="17"
                        />Graecorum quoque copiae finibus Graeciae hoste pulso in urbes
                        dilapsae.<lb/></p>
                </div>
                <div type="cap" n="6">
                    <p><milestone unit="par" n="1"/>Interea Perdicca bello Ariarathi, regi
                        Cappadocum, inlato proelio victor nihil praemii praeter vulnera et pericula
                        rettulit. <milestone unit="par" n="2"/>Quippe hostes ab acie in urbem
                        recepti occisis coniugibus et liberis domos quisque suas cum omnibus copiis
                            incenderunt;<milestone unit="par" n="3"/>eodem congestis etiam servitiis
                        semet ipsi praecipitant, ut nihil hostis victor suarum rerum praeter
                        incendii spectaculo frueretur. <milestone unit="par" n="4"/>Inde, ut viribus
                        auctoritatem regiam adquireret, ad nuptias Cleopatrae, sororis Alexandri
                        Magni et alterius Alexandri quondam uxoris, non aspernante Olympiade, matre
                        eius, intendit,<milestone unit="par" n="5"/>sed prius Antipatrum sub
                        adfinitatis obtentu capere cupiebat. <milestone unit="par" n="6"/>Itaque
                        fingit se in matrimonium filiam eius petere, quo facilius ab eo supplementum
                        tironum ex Macedonia obtineret. <milestone unit="par" n="7"/>Quem dolum
                        praesentiente Antipatro, dum duas eodem tempore uxores quaerit, neutram
                        obtinuit. <milestone unit="par" n="8"/>Post haec bellum inter Antigonum et
                        Perdiccam oritur. <milestone unit="par" n="9"/>Antigono Crateros et
                        Antipater auxilium ferebant, qui facta cum Atheniensibus pace Polyperconta
                        Graeciae et Macedoniae praeponunt. <milestone unit="par" n="10"/>Perdicca
                        alienatis regibus, Arridaeo et Alexandro, Magni filio, in Cappadocia, quorum
                        cura illi mandata fuerat, de summa belli <supplied>amicos</supplied> in
                        consilium adhibet. <milestone unit="par" n="11"/>Quibusdam placebat bellum
                        in Macedoniam transferri, ad ipsum fontem et caput regni, ubi et Olympias
                        esset, mater Alexandri,<milestone unit="par" n="12"/>non mediocre momentum
                        partium et civium favor propter Alexandri Philippique nomina;<milestone
                            unit="par" n="13"/>sed in rem visum est ab Aegypto incipero, ne in
                        Macedoniam profectis Asia a Ptolomeo occuparetur. <milestone unit="par"
                            n="14"/>Eumeni praeter provincias, quas acceperat, Paphlagonia et Caria
                        et Lycia et Phrygia adiciuntur. <milestone unit="par" n="15"/>Ibi Crateron
                        et Antipatrum opperiri iubetur; adiutores ei dantur cum exercitibus suis
                        frater Perdiccae Alcetas et Neoptolemus;<milestone unit="par" n="16"/>Clito
                        cura classis traditur; Cilicia Philotae adempta Philoxeno datur; ipse
                        Perdicca Aegyptum cum ingenti exercitu petit. <milestone unit="par" n="17"
                        />Sic Macedonia in duas partes discurrentibus ducibus in sua viscera
                        armatur, ferrumque ab hostili bello in civilem sanguinem vertit, exemplo
                        furentium manus ac membra sua ipsa caesura. <milestone unit="par" n="18"
                        />Sed Ptolomeus in Aegypto sollerti industria magnas opes parabat.
                            <milestone unit="par" n="19"/>Quippe et Aegyptios insigni moderatione in
                        favorem sui sollicitaverat et reges finitimos beneficiis obsequiisque
                            devinxerat;<milestone unit="par" n="20"/>terminos quoque imperii
                        adquisita Cyrene urbe ampliaverat factusque iam tantus erat, ut non tam
                        timeret hostem quam timendus ipse hostibus esset.<lb/></p>
                </div>
                <div type="cap" n="7">
                    <p><milestone unit="par" n="1"/>Cyrene autem condita fuit ab Aristaeo, cui nomen
                        Battos propter linguae obligationem fuit. <milestone unit="par" n="2"/>Huius
                        pater Grinus, rex Therae insulae, cum ad oraculum Delphos propter dedecus
                        adulescentis filii nondum loquentis deum deprecaturus venisset, responsum
                        accepit, quo iubebatur filius eius Battos Africam petere et urbem Cyrenen
                        condere; usum ibi linguae accepturum. <milestone unit="par" n="3"/>Cum
                        responsum ludibrio simile videretur propter solitudinem Therae insulae, ex
                        qua coloni ad urbem condendam in Africam tam vastae regionis proficisci
                        iubebantur, res omissa est. <milestone unit="par" n="4"/>Interiecto deinde
                        tempore velut contumaces pestilentia deo parere conpelluntur, quorum tam
                        insignis paucitas fuit, ut vix unam navem conplerent. <milestone unit="par"
                            n="5"/>Cum venissent in Africam, pulsis accolis montem Cyran et propter
                        amoenitatem loci et propter fontis ubertatem occupavere. <milestone
                            unit="par" n="6"/>Ibi Battos, dux eorum, linguae nodis solutis loqui
                        primum coepit, quae res animos eorum ex promissis dei iam parte percepta in
                        reliquam spem condendae urbis accendit. <milestone unit="par" n="7"/>Positis
                        igitur castris opinionem veteris fabulae accipiunt, Cyrenen, eximiae
                        pulchritudinis virginem, a Thessaliae monte Pelio ab Apolline raptam
                        perlatamque in eiusdem montis iuga; cuius collem occupaverant, a deo
                        repletam quattuor pueros peperisse, Nomium, Aristaeum, Autuchum,
                            Agraeum,<milestone unit="par" n="8"/>missos a patre Hypseo, rege
                        Thessaliae, qui perquirerent virginem, loci amoenitate captos in isdem
                        terris cum virgine resedisse;<milestone unit="par" n="9"/>ex his pueris tres
                        adultos in Thessaliam reversos avita regna recepisse;<milestone unit="par"
                            n="10"/>Aristaeum in Arcadia late regnasse, eumque primum et apium et
                        mellis usum et lactis ad coagula hominibus tradidisse solstitialisque ortus
                        sideris primum invenisse. <milestone unit="par" n="11"/>Quibus auditis
                        Battos virginis nomine ex responsis agnito urbem Cyrenen condidit.<lb/></p>
                </div>
                <div type="cap" n="8">
                    <p><milestone unit="par" n="1"/>Igitur Ptolomeus huius urbis auctus viribus
                        bellum in adventum Perdiccae parabat. <milestone unit="par" n="2"/>Sed
                        Perdiccae plus odium adrogantiae quam vires hostium nocebat, quam exosi
                        etiam socii ad Antipatrum gregatim profugiebant. <milestone unit="par" n="3"
                        />Neoptolemus quoque in auxilium Eumeni relictus non solum transfugere,
                        verum etiam prodere partium exercitum voluit. <milestone unit="par" n="4"
                        />Quam rem cum praesensisset Eumenes, cum proditore decernere proelio
                        necesse habuit. <milestone unit="par" n="5"/>Victus Neoptolemus ad
                        Antipatrum et Polyperconta profugit eisque persuadet, ut continuatis
                        mansionibus laeto ex victoria et securo fuga sua Eumeni superveniant.
                            <milestone unit="par" n="6"/>Sed res Eumenen non latuit. Itaque insidiae
                        in insidiatores versae, et qui securum adgressuros se putabant, securis in
                        itinere et pervigilio noctis fatigatis occursum est. <milestone unit="par"
                            n="7"/>In eo proelio Polypercon occiditur. Neoptolemus quoque cum Eumene
                        congressus diu mutuis vulneribus acceptis conluctatus est; in summa victus
                        occumbit. <milestone unit="par" n="9"/>Victor igitur duobus proeliis
                        continuis Eumenes adflictas partes transitione sociorum paululum
                        sustentavit. <milestone unit="par" n="10"/>Ad postremum tamen Perdicca
                        occiso ab exercitu hostis cum Pithone <del>et</del> Illyrio et Alceta,
                        fratre Perdiccae, appellatur bellumque adversus eos Antigono decernitur.
                    </p>
                </div>
                <lb/>
            </div>
            <div type="lib" n="XIV">
                <head>LIBER XIV</head>
                <lb/>
                <div type="cap" n="1">
                    <p>
                        <milestone unit="par" n="1"/> Eumenes ut Perdiccam occisum, se hostem a
                        Macedonibus iudicatum bellumque Antigono decretum cognovit, ultro ea
                        militibus suis indicavit,<milestone unit="par" n="2"/>ne fama aut rem in
                        maius extolleret aut militum animos rerum novitate terreret;<milestone
                            unit="par" n="3"/>simul an, ut circa se animati essent cognosceret,
                        sumpturus consilium ex motu universorum. <milestone unit="par" n="4"
                        />Constanter tamen praefatus est, si cui haec terrori essent, habere eum
                        discedendi potestatem. <milestone unit="par" n="5"/>Qua voce adeo cunctos in
                        studium partium suarum induxit, ut ultra bellum omnes hortarentur
                        rescissurosque se ferro decreta Macedonum adfirmarent. <milestone unit="par"
                            n="6"/>Tunc exercitu in Aeoliam promoto pecunias civitatibus imperat,
                        recusantes dare hostiliter diripit. <milestone unit="par" n="7"/>Inde Sardas
                        profectus ad Cleopatram, sororem Alexandri Magni, ut eius voce centuriones
                        principalesque confirmarentur, existimaturos ibi maiestatem regiam verti,
                        unde soror Alexandri staret. <milestone unit="par" n="8"/>Tanta veneratio
                        magnitudinis Alexandri erat, ut etiam per vestigia mulierum favor sacrati
                        eius nominis quaereretur. <milestone unit="par" n="9"/>Cum reversus in
                        castra esset, epistulae totis castris abiectae inveniuntur, quibus his, qui
                        Eumenis caput ad Antigonum detulissent, magna praemia definiebantur.
                            <milestone unit="par" n="10"/>His cognitis Eumenes vocatis ad contionem
                        militibus primo gratias agit, quod nemo inventus esset, qui spem cruenti
                        praemii fidei sacramenti anteponeret,<milestone unit="par" n="11"/>tum
                        deinde callide subnectit confictas has a se epistulas ad experiundos suorum
                        animos esse. <milestone unit="par" n="12"/>Ceterum salutem suam in omnium
                        potestate esse, nec Antigonum nec quemquam ducum sic velle vincere, ut ipse
                        in se exemplum pessimum statuat. <milestone unit="par" n="13"/>Hoc facto et
                        in praesenti labantium animos deterruit et in futurum providit, ut, si quid
                        simile accidisset, non se ab hoste corrumpi, sed ab duce temptari
                        arbitrarentur. <lb/>
                        <milestone unit="par" n="14"/> Omnes igitur operam suam certatim ad
                        custodiam salutis eius offerunt, </p>
                </div>
                <div type="cap" n="2">
                    <p>
                        <milestone unit="par" n="1"/> cum interim Antigonus cum exercitu supervenit
                        castrisque positis postera die in aciem procedit. <milestone unit="par"
                            n="2"/>Nec Eumenes moram proelio fecit; qui victus in munitum quoddam
                        castellum confugit. <milestone unit="par" n="3"/>Vbi cum videret se fortunam
                        obsidionis subiturum, maiorem exercitus partem dimisit, ne aut consensu
                        multitudinis hosti traderetur aut obsidio ipsa multitudine gravaretur.
                            <milestone unit="par" n="4"/>Legatos deinde ad Antipatrum, qui solus par
                        Antigoni viribus videbatur, supplices mittit, a quo cum auxilia Eumeni missa
                        Antigonus didicisset, ab obsidione recessit. <milestone unit="par" n="5"
                        />Erat quidem solutus ad tempus metu mortis Eumenes, sed nec salutis dimisso
                        exercitu magna spes erat. <milestone unit="par" n="6"/>Omnia igitur
                        circumspicienti optimum visum est ad Alexandri Magni Argyraspidas, invictum
                        exercitum et tot victoriarum praefulgentem gloria, decurrere<milestone
                            unit="par" n="7"/>Sed Argyraspides post Alexandrum omnes duces
                        fastidiebant, sordidam militiam sub aliis post tanti regis memoriam
                        existimantes. <milestone unit="par" n="8"/>Itaque Eumenes blandimentis
                        agere, suppliciter singulos adloqui, nunc conmilitones suos, nunc patronos
                        appellans, periculorum orientalium socios, nunc refugia salutis suae et
                        unica praesidia, commemorans solos esse,<milestone unit="par" n="9"/>quorum
                        virtute Oriens sit domitus, solos, qui militiam Liberi patris, qui Herculis
                        monumenta superarint;<milestone unit="par" n="10"/>per hos Alexandrum magnum
                        factum, per hos divinos honores et inmortalem gloriam consecutum. <milestone
                            unit="par" n="11"/>Orat, ut non tam ducem se quam conmilitonem recipiant
                        unumque ex corpore suo esse velint. <milestone unit="par" n="12"/>Receptus
                        hac lege paulatim imperium, primum monendo singulos, mox quae perperam facta
                        erant blande corrigendo usurpat; nihil in castris sine illo agi, nihil
                        administrari sine sollertia illius poterat.<lb/></p>
                </div>
                <div type="cap" n="3">
                    <p><milestone unit="par" n="1"/>Ad postremum cum Antigonum venire cum exercitu
                        nuntiatum esset, conpellit in aciem descendere. <milestone unit="par" n="2"
                        />Ibi cum ducis imperia contemnunt, hostium virtute superantur. <milestone
                            unit="par" n="3"/>In eo proelio non gloriam tantum tot bellorum cum
                        coniugibus et liberis, sed et praemia longa militia parta perdiderunt.
                            <milestone unit="par" n="4"/>Sed Eumenes, qui auctor cladis erat nec
                        aliam spem salutis reliquam habebat, victos hortabatur. <milestone
                            unit="par" n="5"/>Nam et virtute eos superiores fuisse adfirmabat,
                        quippe ab his V milia hostium caesa, et si in bello perstent, ultro hostes
                        pacem petituros. <milestone unit="par" n="6"/>Damna, quibus se victos
                        putent, duo milia mulierum et paucos infantes et servitia esse, quae melius
                        vincendo possint reparare quam deserendo victoriam. <milestone unit="par"
                            n="7"/>Porro Argyraspides neque fugam se temptaturos dicunt post damna
                        patrimoniorum et post coniuges amissas, neque bellum gesturos contra liberos
                            suos;<milestone unit="par" n="8"/>ultroque eum conviciis agitant, quod
                        se post tot annos emeritorum stipendiorum redeuntes domum cum praemiis tot
                        bellorum ab ipsa missione rursus in novam militiam inmensaque bella
                            revocaverit,<milestone unit="par" n="9"/>et a laribus iam quodam modo
                        suis et ab ipso limine patriae abductos inanibus promissis
                            deceperit,<milestone unit="par" n="10"/>nunc quoque amissis omnibus
                        felicis militiae quaestibus ne victos quidem in misera et inopi senecta
                        quiescere sinat. <milestone unit="par" n="11"/>Ignaris deinde ducibus
                        confestim ad Antigonum legatos mittunt petentes, ut sua reddi iubeat. Is
                        redditurum se pollicetur, si Eumenen sibi tradant. <milestone unit="par"
                            n="12"/>Quibus cognitis Eumenes cum paucis fugere temptavit; sed
                        retractus desperatis rebus, cum concursus multitudinis factus esset, petit
                        ut postremum sibi adloqui exercitum liceret.<lb/></p>
                </div>
                <div type="cap" n="4">
                    <p><milestone unit="par" n="1"/>Iussus ab universis dicere facto silentio
                        laxatisque vinculis prolatam, sicut erat catenatus, manum ostendit.
                            <milestone unit="par" n="2"/>"Cernitis, milites" inquit, "habitum atque
                        ornamenta ducis vestri, quae mihi non hostium quisquam inposuit; nam hoc
                        etiam solacio foret. <milestone unit="par" n="3"/>Vos me ex victore victum,
                        vos me ex imperatore captivum fecistis, qui ter intra hunc annum in mea
                        verba iure iurando obstricti estis. <milestone unit="par" n="4"/>Sed ista
                        omitto, neque enim miseros convicia decent;<milestone unit="par" n="5"/>unum
                        oro, si propositorum Antigoni in meo capite summa consistit, inter vos me
                        velitis mori. <milestone unit="par" n="6"/>Nam neque illius interest,
                        quemadmodum aut ubi cadam, et ego fuero ignominia mortis liberatus.
                            <milestone unit="par" n="7"/>Hoc si inpetro, solvo vos iure iurando,
                        quotiens vos sacramento mihi devovistis. <milestone unit="par" n="8"/>Aut si
                        ipsos pudet roganti vim adhibere, ferrum huc date et permittite, quod vos
                        facturos pro imperatore iurastis, imperatorem pro vobis sine religione iuris
                        iurandi facere". <milestone unit="par" n="9"/>Cum non obtineret, preces in
                        iram vertit. <milestone unit="par" n="10"/>"At vos," ait, "devota capita,
                        respiciant dii periuriorum vindices talesque vobis exitus dent, quales vos
                        ducibus vestris dedistis. <milestone unit="par" n="11"/>Nempe vos idem paulo
                        ante et Perdiccae sanguine estis aspersi et in Antipatrum eadem moliti.
                            <milestone unit="par" n="12"/>Ipsum denique Alexandrum, si fas fuisset
                        eum mortali manu cadere, interempturi, quod maximum erat, seditionibus
                        agitastis. <milestone unit="par" n="13"/>Vltima nunc ego perfidorum victima
                        has vobis diras atque inferias dico:<milestone unit="par" n="14"/>ut inopes
                        extorresque omne aevum in hoc castrensi exilio agatis devorentque vos arma
                        vestra, quibus plures vestros quam hostium duces absumpsistis". <milestone
                            unit="par" n="15"/>Plenus deinde ira custodes suos praecedere ad
                        Antigoni castra coepit. <milestone unit="par" n="16"/>Sequitur exercitus
                        prodito imperatore suo et ipse captivus, triumphumque de se ipse ad victoris
                        castra ducit,<milestone unit="par" n="17"/>omnia auspicia regis Alexandri et
                        tot bellorum palmas laureasque una secum victori tradentes;<milestone
                            unit="par" n="18"/>et ne quid deesset pompae, elephanti quoque et
                        auxilia orientalia subsecuntur. <milestone unit="par" n="19"/>Tanto
                        pulchrior haec Antigono quam Alexandro tot victoriae fuerunt, ut, cum ille
                        Orientem vicerit, hic etiam eos, a quibus Oriens victus fuerat, superaverit.
                            <milestone unit="par" n="20"/>Igitur Antigonus domitores illos orbis
                        exercitui suo dividit, redditis eorum quae in victoria ceperat. <milestone
                            unit="par" n="21"/>Eumenen verecundia prioris amicitiae in conspectum
                        suum venire prohibitum adsignari custodibus praecepit.<lb/></p>
                </div>
                <div type="cap" n="5">
                    <p><milestone unit="par" n="1"/>Interea Eurydice, uxor Arridaei regis, ut
                        Polyperconta a Graecia redire in Macedoniam cognovit et ab eo arcessitam
                            Olympiada,<milestone unit="par" n="2"/>muliebri aemulatione perculsa,
                        abutens valetudine viri, cuius officia sibi vindicabat,<milestone unit="par"
                            n="3"/>scribit regis nomine Polyperconti, Cassandro exercitum tradat, in
                        quem regni administrationem rex transtulerit. Eadem et in Asiam Antigono per
                        epistulas nuntiat. <milestone unit="par" n="4"/>Quo beneficio devinctus
                        Cassander nihil non ex arbitrio muliebris audaciae gerit. <milestone
                            unit="par" n="5"/>Dein profectus in Graeciam multis civitatibus bellum
                        infert. <milestone unit="par" n="6"/>Quarum excidio velut vicino incendio
                        territi Spartani urbem, quam semper armis, non muris defenderant, tunc
                        contra responsa fatorum et veterem maiorum gloriam armis diffisi murorum
                        praesidio includunt. <milestone unit="par" n="7"/>Tantum eos degeneravisse a
                        maioribus, ut, cum multis saeculis murus urbi virtus civium fuerit, tunc
                        cives salvos se non existimaverint fore, nisi intra muros laterent. <lb/>
                        <milestone unit="par" n="8"/> Dum haec aguntur, Cassandrum a Graecia
                        turbatus Macedoniae status domum revocavit. <milestone unit="par" n="9"
                        />Namque Olympias, mater Alexandri regis, cum ab Epiro in Macedoniam
                        prosequente Aeacida, rege Molossorum, veniret prohiberique finibus ab
                        Eurydice et Arridaeo rege coepisset,<milestone unit="par" n="10"/>seu
                        memoria mariti seu magnitudine filii et indignitate rei moti Macedones ad
                        Olympiada transiere, cuius iussu et Eurydice et rex occiditur, sex annis
                        post Alexandrum potitus regno.<lb/></p>
                </div>
                <div type="cap" n="6">
                    <p><milestone unit="par" n="1"/>Sed nec Olympias diu regnavit. Nam cum principum
                        passim caedes muliebri magis quam regio more fecisset, favorem sui in odium
                        vertit. <milestone unit="par" n="2"/>Itaque audito Cassandri adventu diffisa
                        Macedonibus cum nuru Roxane et nepote Hercule in Pydnam urbem concedit.
                            <milestone unit="par" n="3"/>Proficiscenti Deidamia, Aeacidae regis
                        filia, et Thessalonice privigna, et ipsa clara Philippi patris nomine,
                        multaeque aliae principum matronae, speciosus magis quam utilis grex,
                        comites fuere. <milestone unit="par" n="4"/>Haec cum nuntiata Cassandro
                        essent, statim citato cursu Pydnam venit et urbem obsidione cingit.
                            <milestone unit="par" n="5"/>Cum fame ferroque urgeretur, Olympias
                        longae obsidionis taedio pacta salute victori se tradidit. <milestone
                            unit="par" n="6"/>Sed Cassander ad contionem vocato populo,
                        sciscitaturus quid de Olympiade fieri velint, subornat parentes
                        interfectorum, qui sumpta lugubri veste crudelitatem mulieris accusarent.
                            <milestone unit="par" n="7"/>A quibus accensi Macedones sine respectu
                        pristinae maiestatis occidendam decernunt, inmemores prorsus,<milestone
                            unit="par" n="8"/>quod per filium eius virumque non solum vitam ipsi
                        inter finitimos tutam habuissent, verum etiam tantas opes imperiumque orbis
                        quaesissent. <milestone unit="par" n="9"/>Sed Olympias ubi obstinatos venire
                        ad se armatos videt, veste regali, duabus ancillis innixa ultro obviam
                        procedit. <milestone unit="par" n="10"/>Qua visa percussores adtoniti
                        fortuna maiestatis prioris et tot in ea memoriae occurrentibus regum suorum
                        nominibus substiterunt, donec a Cassandro missi sunt,<milestone unit="par"
                            n="11"/>qui eam confoderent, non refugientem gladium sed nec vulnera aut
                        muliebriter vociferantem, sed virorum fortium more pro gloria veteris
                        prosapiae morti succumbentem, ut Alexandrum posses etiam in moriente matre
                        cognoscere. <milestone unit="par" n="12"/>Compsisse insuper expirans
                        capillos et veste crura contexisse fertur, ne quid posset in corpore eius
                        indecorum videri. <milestone unit="par" n="13"/>Post haec Cassander
                        Thessalonicen, regis Arridaei filiam, uxorem duxit; filium Alexandri cum
                        matre in arcem Amphipolitanam custodiendos mittit. </p>
                </div>
                <lb/>
            </div>
            <div type="lib" n="XV">
                <head>LIBER XV</head>
                <lb/>
                <div type="cap" n="1">
                    <p><milestone unit="par" n="1"/>Perdicca et fratre eius, Eumene ac Polyperconte
                        ceterisque ducibus diversae partis occisis finitum certamen inter
                        successores Alexandri Magni videbatur, cum repente inter ipsos victores nata
                        discordia est. <milestone unit="par" n="2"/>Quippe postulantibus Ptolomeo et
                        Cassandro et Lysimacho, ut pecunia in praeda capta provinciaeque
                        dividerentur, Antigonus negavit se in eius belli praemia socios admissurum,
                        in cuius periculum solus descenderit;<milestone unit="par" n="3"/>et ut
                        honestum adversus socios bellum suscipere videretur, divulgat se Olympiadis
                        mortem a Cassandro interfectae ulcisci velle et Alexandri, regis sui, filium
                        cum matre obsidione Amphipolitana liberare. <milestone unit="par" n="4"/>His
                        cognitis Ptolomeus et Cassander inita cum Lysimacho et Seleuco societate
                        bellum terra marique enixe instruunt. <milestone unit="par" n="5"/>Tenebat
                        Ptolomeus Aegyptum cum Africae parte maiore et Cypro et Phoenice. Cassandro
                        parebat Macedonia cum Graecia. <milestone unit="par" n="6"/>Asiam et partes
                        Orientis occupaverat Antigonus, cuius filius Demetrius prima belli
                        congressione a Ptolomeo apud Galamam vincitur. <milestone unit="par" n="7"
                        />In quo proelio maior Ptolomei moderationis gloria quam ipsius victoriae
                            fuit;<milestone unit="par" n="8"/>siquidem et amicos Demetrii non solum
                        cum suis rebus, verum etiam additis insuper muneribus dimisit et ipsius
                        Demetrii privatum omne instrumentum ac familiam reddidit adiecto honore
                            verborum,<milestone unit="par" n="9"/>non se propter praedam, sed
                        propter dignitatem inisse bellum, indignatum, quod Antigonus devictis
                        diversae factionis ducibus solus communis victoriae praemia
                        corripuisset.<lb/></p>
                </div>
                <div type="cap" n="2">
                    <p><milestone unit="par" n="1"/>Dum haec aguntur, Cassander ab Apollonia rediens
                        incidit in Audariatas, qui propter ranarum muriumque multitudinem relicto
                        patrio solo sedes quaerebant;<milestone unit="par" n="2"/>veritus, ne
                        Macedoniam occuparent, facta pactione in societatem eos recepit agrosque iis
                        ultimos Macedoniae adsignat. <milestone unit="par" n="3"/>Deinde, ne
                        Hercules, Alexandri filius, qui annos XIV excesserat, favore paterni nominis
                        in regum Macedoniae vocaretur, occidi eum tacite cum matre Barsine iubet
                        corporaque eorum terra obrui, ne caedes sepultura proderetur,<milestone
                            unit="par" n="4"/>et quasi parum facinoris in ipso primum rege, mox in
                        matre eius Olympiade ac filio admisisset,<milestone unit="par" n="5"
                        />alterum quoque filium cum matre Roxane pari fraude interfecit, scilicet
                        quasi regnum Macedoniae, quod adfectabat, aliter consequi quam scelere non
                        posset. <milestone unit="par" n="6"/>Interea Ptolomeus cum Demetrio navali
                        proelio iterato congreditur et amissa classe hostique concessa victoria in
                        Aegyptum refugit. <milestone unit="par" n="7"/>Demetrius filium Ptolomei
                        Leontiscum et fratrem Menelaum amicosque eius cum privati instrumenti
                        ministerio, pari provocatus antea munere, Aegyptum remittit;<milestone
                            unit="par" n="8"/>et ut appareret eos non odii, sed dignitatis gloria
                        accensos, donis muneribusque inter ipsa bella contendebant. <milestone
                            unit="par" n="9"/>Tanto honestius tunc bella gerebantur quam nunc
                        amicitiae coluntur. <milestone unit="par" n="10"/>Hac victoria elatus
                        Antigonus regem se cum Demetrio filio appellari a populo iubet. <milestone
                            unit="par" n="11"/>Ptolomeus quoque, ne minoris apud suos auctoritatis
                        haberetur, rex ab exercitu cognominatur. <milestone unit="par" n="12"
                        />Quibus auditis Cassander et Lysimachus et ipsi regiam sibi maiestatem
                        vindicaverunt. <milestone unit="par" n="13"/>Huius honoris ornamentis tam
                        diu omnes abstinuerunt, quam diu filii regis sui superesse potuerunt.
                            <milestone unit="par" n="14"/>Tanta in illis verecundia erat, ut cum
                        opes regias haberent, regum tamen nominibus aequo animo caruerint, quoad
                        Alexandro iustus heres fuit. <milestone unit="par" n="15"/>Sed Ptolomeus et
                        Cassander ceterique factionis alterius duces cum carpi se singulos ab
                        Antigono viderent, dum privatum singulorum, non commune universorum bellum
                        ducunt nec auxilium ferre alter alteri volunt, quasi victoria
                            unius,<milestone unit="par" n="16"/>non omnium foret, per epistulas se
                        invicem confirmantes tempus, locum coeundi condicunt bellumque communibus
                        viribus instruunt. <milestone unit="par" n="17"/>Cui cum Cassander interesse
                        propter finitimum bellum non posset, Lysimachum cum ingentibus copiis in
                        auxilium sociis mittit.<lb/></p>
                </div>
                <div type="cap" n="3">
                    <p><milestone unit="par" n="1"/>Erat hic Lysimachus inlustri quidem Macedoniae
                        loco natus, sed virtutis experimentis omni nobilitate clarior, quae tanta in
                        illo fuit,<milestone unit="par" n="2"/>ut animi magnitudine philosophiam
                        ipsam viriumque gloria omnes, per quos Oriens domitus est, vicerit.
                            <milestone unit="par" n="3"/>Quippe cum Alexander Magnus Callisthenen
                        philosophum propter salutationis Persicae interpellatum morem insidiarum,
                        quae sibi paratae fuerant,<milestone unit="par" n="4"/>conscium fuisse
                        iratus finxisset eumque truncatis crudeliter omnibus membris abscisisque
                        auribus ac naso labiisque deforme ac miserandum spectaculum
                            reddidisset,<milestone unit="par" n="5"/>insuper in cavea cum cane
                        clausum ad metum ceterorum circumferret:<milestone unit="par" n="6"/>tunc
                        Lysimachus, audire Callisthenen et praecepta ab eo virtutis accipere
                        solitus, miseratus tanti viri non culpae, sed libertatis poenas pendentis,
                        venenum ei in remedia calamitatium dedit. <milestone unit="par" n="7"/>Quod
                        adeo Alexander aegre tulit, ut eum obici ferocissimo leoni iuberet.
                            <milestone unit="par" n="8"/>Sed cum ad conspectum eius concitatus leo
                        impetum fecisset, manum amiculo involutam Lysimachus in os leonis inmersit
                        abreptaque lingua feram exanimavit. <milestone unit="par" n="9"/>Quod cum
                        nuntiatum regi esset, admiratio in satisfactionem cessit, carioremque eum
                        propter constantiam tantae virtutis habuit. <milestone unit="par" n="10"
                        />Lysimachus quoque magno animo regis veluti parentis contumeliam tulit.
                            <milestone unit="par" n="11"/>Denique omni ex animo huius facti memoria
                        exturbata post in India insectanti regi quosdam palantes hostes, cum a
                        satellitum turba equi celeritate desertus esset, solus ei per inmensas
                        harenarum moles cursus comes fuit. <milestone unit="par" n="12"/>Quod idem
                        antea Philippus, frater eius, cum facere voluisset, inter manus regis
                        expiraverat. <milestone unit="par" n="13"/>Sed Lysimachum desiliens equo
                        Alexander hastae cuspide ita in fronte vulneravit, ut sanguis aliter cludi
                        non posset quam diadema sibi demptum rex adligandi vulneris causa capiti
                        eius inponeret. <milestone unit="par" n="14"/>Quod auspicium primum regalis
                        maiestatis Lysimacho fuit. <milestone unit="par" n="15"/>Sed et post
                        Alexandri mortem, cum inter successores eius provinciae dividerentur,
                        ferocissimae gentes quasi omnium fortissimo adsignatae sunt. <milestone
                            unit="par" n="16"/>Adeo etiam consensu universorum palmam virtutis inter
                        ceteros tulit.<lb/></p>
                </div>
                <div type="cap" n="4">
                    <p><milestone unit="par" n="1"/>Priusquam bellum inter Ptolomeum sociosque eius
                        adversum Antigonum committeretur, repente ex Asia maiore digressus Seleucus
                        novus Antigono hostis accesserat. <milestone unit="par" n="2"/>Huius quoque
                        virtus clara et origo admirabilis fuit;<milestone unit="par" n="3"/>siquidem
                        mater eius Laodice, cum nupta esset Antiocho, claro inter Philippi duces
                        viro, visa sibi est per quietem ex concubitu Apollinis concepisse,<milestone
                            unit="par" n="4"/>gravidamque factam munus concubitus a deo anulum
                        accepisse, in cuius gemma anchora sculpta esset; iussaque donum filio, quem
                        peperisset, dare. <milestone unit="par" n="5"/>Admirabilem fecit hunc visum
                        et anulus, qui postera die eiusdem sculpturae in lecto inventus est, et
                        figura anchorae, quae in femore Seleuci nata cum ipso parvulo fuit.
                            <milestone unit="par" n="6"/>Quamobrem Laodice anulum Seleuco eunti cum
                        Alexandro Magno ad Persicam militiam, edocto de origine sua, dedit.
                            <milestone unit="par" n="7"/>Vbi post mortem Alexandri occupato regno
                        Orientis urbem condidit, ibi quoque geminae originis memoriam consecravit.
                            <milestone unit="par" n="8"/>Nam et urbem ex Antiochi patris nomine
                        Antiochiam vocavit et campos vicinos urbi Apollini dicavit. <milestone
                            unit="par" n="9"/>Originis eius argumentum etiam in posteris mansit,
                        siquidem filii nepotesque eius anchoram in femore veluti notam generis
                        naturalem habuere. <milestone unit="par" n="10"/>Multa in Oriente post
                        divisionem inter socios regni Macedonici bella gessit. <milestone unit="par"
                            n="11"/>Principio Babyloniam cepit; inde auctis ex victoria viribus
                        Bactrianos expugnavit. <milestone unit="par" n="12"/>Transitum deinde in
                        Indiam fecit, quae post mortem Alexandri, veluti cervicibus iugo servitutis
                        excusso, praefectos eius occiderat. <milestone unit="par" n="13"/>Auctor
                        libertatis Sandrocottus fuerat, sed titulum libertatis post victoriam in
                        servitutem verterat;<milestone unit="par" n="14"/>siquidem occupato regno
                        populum, quem ab externa dominatione vindicaverat, ipse servitio premebat.
                            <milestone unit="par" n="15"/>Fuit hic humili quidem genere natus, sed
                        ad regni potestatem maiestate numinis inpulsus. <milestone unit="par" n="16"
                        />Quippe cum procacitate sua Nandrum regem offendisset, interfici a rege
                        iussus salutem pedum celeritate quaesierat. <milestone unit="par" n="17"/>Ex
                        qua fatigatione cum somno captus iaceret, leo ingentis formae ad dormientem
                        accessit sudoremque profluentem lingua ei detersit expergefactumque blande
                        reliquit. <milestone unit="par" n="18"/>Hoc prodigio primum ad spem regni
                        inpulsus contractis latronibus Indos ad novitatem regni sollicitavit.
                            <milestone unit="par" n="19"/>Molienti deinde bellum adversus praefectos
                        Alexandri elephantus ferus infinitae magnitudinis ultro se obtulit et veluti
                        domita mansuetudine eum tergo excepit duxque belli et proeliator insignis
                        fuit. <milestone unit="par" n="20"/>Sic adquisito regno Sandrocottus ea
                        tempestate, qua Seleucus futurae magnitudinis fundamenta iaciebat, Indiam
                            possidebat,<milestone unit="par" n="21"/>cum quo facta pactione Seleucus
                        conpositisque in Oriente rebus in bellum Antigoni descendit. <milestone
                            unit="par" n="22"/>Adunatis igitur omnium sociorum copiis proelium
                        committitur; in eo Antigonus occiditur, Demetrius, filius eius, in fugam
                        vertitur. <milestone unit="par" n="23"/>Sed socii profligato hostili bello
                        denuo in semet ipsos arma vertunt et, cum de praeda non convenirent, iterum
                        in duas factiones diducuntur. <milestone unit="par" n="24"/>Seleucus
                        Demetrio, Ptolomeus Lysimacho iunguntur. Cassandro defuncto Philippus filius
                        succedit. <milestone unit="par" n="25"/>Sic quasi ex integro nova Macedoniae
                        bella nascuntur. </p>
                </div>
            </div>
            <div type="lib" n="XVI">
                <head>LIBER XVI</head>
                <lb/>
                <div type="cap" n="1">
                    <p><milestone unit="par" n="1"/>Post Cassandri regis filiique eius Philippi
                        continuas mortes Thessalonice regina, uxor Cassandri, non magno post tempore
                        ab Antipatro filio, cum vitam etiam per ubera materna deprecaretur,
                        occiditur. <milestone unit="par" n="2"/>Causa parricidii fuit, quod post
                        mortem mariti in divisione inter fratres regni propensior fuisse pro
                        Alexandro videbatur. <milestone unit="par" n="3"/>Quod facinus eo gravius
                        omnibus visum est, quod nullum maternae fraudis vestigium fuit,<milestone
                            unit="par" n="4"/>quamquam in parricidio nulla satis iusta causa ad
                        sceleris patrocinia praetexi potest. <milestone unit="par" n="5"/>Post haec
                        igitur Alexander in ultionem maternae necis cum fratre gesturus bellum
                        auxilium a Demetrio petit. <milestone unit="par" n="6"/>Nec Demetrius spe
                        invadendi Macedonici regni moram fecit. <milestone unit="par" n="7"/>Cuius
                        adventum verens Lysimachus persuadet genero suo Antipatro, ut malit cum
                        fratre in gratiam reverti quam paternum hostem in Macedoniam admitti.
                            <milestone unit="par" n="8"/>Incohatam igitur inter fratres
                        reconciliationem cum praesensisset Demetrius, per insidias
                            Alexandrum<milestone unit="par" n="9"/>interfecit occupatoque Macedoniae
                        regno caedem apud exercitum excusaturus in contionem vocat. <milestone
                            unit="par" n="10"/>Ibi priorem se petitum ab Alexandro adlegat, nec
                        fecisse se, sed occupasse insidias. <milestone unit="par" n="11"/>Regem
                        autem se Macedoniae vel aetatis experimentis vel causis iustiorem esse.
                            <milestone unit="par" n="12"/>Patrem enim suum et Philippo regi et
                        Alexandro Magno socium in omni militia fuisse;<milestone unit="par" n="13"
                        />liberorum deinde Alexandri ministrum et ad persequendos defectores ducem
                        extitisse. <milestone unit="par" n="14"/>Contra Antipatrum, avum horum
                        adulescentium, amariorem semper ministrum regni quam ipsos reges fuisse.
                            <milestone unit="par" n="15"/>Cassandrum vero patrem, extinctorem regiae
                        domus, non feminis, non pueris pepercisse nec cessasse, quoad omnem stirpem
                        regiae subolis deleret. <milestone unit="par" n="16"/>Horum scelerum
                        ultionem, quia nequisset ab ipso Cassandro exigere, ad liberos eius
                        translatam. <milestone unit="par" n="17"/>Quamobrem etiam Philippum
                        Alexandrumque, si quis manium sensus est, non interfectores suos ac stirpis
                        suae, sed ultores eorum Macedoniae regnum tenere malle. <milestone
                            unit="par" n="18"/>Per haec mitigato populo rex Macedoniae appellatur.
                            <milestone unit="par" n="19"/>Lysimachus quoque cum bello Dromichaetis,
                        regis Thracum, premeretur, ne eodem tempore adversus eum dimicare necesse
                        haberet, tradita ei altera parte Macedoniae, quae Antipatro, genero eius,
                        obvenerat, pacem cum eo fecit.<lb/></p>
                </div>
                <div type="cap" n="2">
                    <p><milestone unit="par" n="1"/>Igitur Demetrius totis Macedoniae regni viribus
                        instructus cum Asiam occupare statuisset, iterato Ptolomeus, Seleucus et
                        Lysimachus, experti priore certamine, quantae vires essent concordia, pacta
                        societate adunatisque exercitibus bellum adversus Demetrium transferunt in
                        Europam. <milestone unit="par" n="2"/>His comitem se et belli socium iungit
                        Pyrrus, rex Epiri, sperans non difficilius Demetrium amittere Macedoniam
                        posse quam adquisierat. <milestone unit="par" n="3"/>Nec spes frustra fuit;
                        quippe exercitu eius corrupto ipsoque in fugam acto regnum Macedoniae
                        occupavit. <milestone unit="par" n="4"/>Dum haec aguntur Lysimachus generum
                        suum Antipatrum regnum Macedoniae ademptum sibi fraude soceri querentem
                        interficit filiamque suam Eurydicen, querelarum sociam, in custodiam
                            tradit,<milestone unit="par" n="5"/>atque ita universa Cassandri domus
                        Alexandro Magno seu necis ipsius seu stirpis extinctae poenas partim caede,
                        partim supplicio, partim parricidio luit. <milestone unit="par" n="6"
                        />Demetrius quoque a tot exercitibus circumventus, cum posset honeste mori,
                        turpiter se dedere Seleuco maluit.<lb/>
                        <milestone unit="par" n="7"/> Finito bello Ptolomeus cum magna rerum
                        gestarum gloria moritur. Is contra ius gentium minimo natu ex filiis ante
                        infirmitatem regnum tradiderat eiusque rei populo rationem
                            reddiderat;<milestone unit="par" n="8"/>cuius non minor favor in
                        accipiendo quam patris in tradendo regno fuerat. <milestone unit="par" n="9"
                        />Inter cetera patris et filii mutuae pietatis exempla etiam ea res amorem
                        populi iuveni conciliaverat, quod pater regno publice ei tradito privatus
                        officium regi inter satellites fecerat omnique regno pulchrius regis esse
                        patrem duxerat.<lb/></p>
                </div>
                <div type="cap" n="3">
                    <p><milestone unit="par" n="1"/>Sed inter Lysimachum et Pyrrum regem, socios
                        paulo ante, adsiduum inter pares discordiae malum bellum moverat. <milestone
                            unit="par" n="2"/>Victor Lysimachus pulso Pyrro Macedoniam occupaverat.
                            <milestone unit="par" n="3"/>Inde Thraciae ac deinceps Heracleae bellum
                        intulerat, cuius urbis et initia et exitus admirabiles fuere. <milestone
                            unit="par" n="4"/>Quippe Boeotiis pestilentia laborantibus oraculum
                        Delphis responderat, coloniam in Ponti regione sacram Herculi conderent.
                            <milestone unit="par" n="5"/>Cum propter metum longae ac periculosae
                        navigationis mortem in patria omnibus praeoptantibus res omissa esset,
                        bellum his Phocenses intulerunt,<milestone unit="par" n="6"/>quorum cum
                        adversa proelia paterentur, iterato ad oraculum decurrunt; responsum idem
                        belli quod pestilentiae remedium fore. <milestone unit="par" n="7"/>Igitur
                        conscripta colonorum manu in Pontum delati urbem Heracleam condiderunt, et
                        quoniam fatorum auspiciis in eas sedes delati erant, brevi tempore magnas
                        opes paravere. <milestone unit="par" n="8"/>Multa deinde huius urbis
                        adversus finitimos bella, multa etiam domesticae dissensionis mala fuere.
                        Inter cetera magnifica vel praecipue illud memorabile fuit. <milestone
                            unit="par" n="9"/>Cum rerum potirentur Athenienses victisque Persis
                        Graeciae et Asiae tributum in tutelam classis descripsissent, omnibus cupide
                        ad praesidium salutis suae conferentibus soli Heracleenses ob amicitiam
                        regum Persicorum conlationem abnuerant. <milestone unit="par" n="10"/>Missus
                        itaque ab Atheniensibus Lamachus cum exercitu ad extorquendum quod
                        negabatur, dum relictis in litore navibus agros Heracleensium populatur,
                        classem cum maiore parte exercitus naufragio repentinae tempestatis amisit.
                            <milestone unit="par" n="11"/>Itaque cum neque mari posset amissis
                        navibus, neque terra auderet cum parva manu inter tot ferocissimas gentes
                        reverti, Heracleenses honestiorem beneficii quam ultionis occasionem rati
                        instructos commeatibus auxiliisque dimittunt,<milestone unit="par" n="12"
                        />bene agrorum suorum populationem inpensam existimantes, si quos hostes
                        habuerant amicos reddidissent.<lb/></p>
                </div>
                <div type="cap" n="4">
                    <p><milestone unit="par" n="1"/>Passi sunt inter plurima mala etiam
                            tyrannidem;<milestone unit="par" n="2"/>siquidem cum plebs et tabulas
                        novas et divisionem agrorum divitum inpotenter flagitarent, diu re in senatu
                        tractata cum exitus rei non inveniretur,<milestone unit="par" n="3"
                        />postremum adversus plebem nimio otio lascivientem auxilia a Timotheo,
                        Atheniensium duce, mox ab Epaminonda Thebanorum petivere. <milestone
                            unit="par" n="4"/>Vtrisque negantibus ad Clearchum, quem ipsi in exilium
                        egerant, decurrunt. <milestone unit="par" n="5"/>Tanta calamitatium
                        necessitas fuit, ut cui patriam interdixerant, eum ad tutelam patriae
                        vocarent. <milestone unit="par" n="6"/>Sed Clearchus, exilio facinorosior
                        redditus et dissensionem populi occasionem invadendae tyrannidis
                            existimans,<milestone unit="par" n="7"/>primo tacitus cum Mithridate,
                        civium suorum hoste, conloquitur et inita societate paciscitur, ut revocatus
                        in patriam prodita ei urbe praefectus eius constitueretur. <milestone
                            unit="par" n="8"/>Postea autem insidias, quas civibus paraverat, in
                        ipsum Mithridatem verterat. <milestone unit="par" n="9"/>Namque cum velut
                        arbiter civilis discordiae exilio reversus esset, statuto tempore, quo urbem
                        Mithridati traderet, ipsum cum amicis suis cepit, captum accepta ingenti
                        pecunia dimisit. <milestone unit="par" n="10"/>Atque ut in illo subitum se
                        ex socio fecit hostem, sic ex defensore senatoriae causae repente patronus
                        plebis evasit<milestone unit="par" n="11"/>et adversus auctores potentiae
                        suae, a quibus revocatus in patriam, per quos in arce conlocatus fuerat, non
                        solum plebem accendit, verum etiam nefandissima quaeque tyrannicae
                        crudelitatis exercuit. <milestone unit="par" n="12"/>Igitur populo ad
                        contionem vocato neque adfuturum se amplius grassanti in populum senatui
                        ait; intercessurum etiam, si in pristina saevitia perseveret;<milestone
                            unit="par" n="13"/>quodsi pares se crudelitati senatorum arbitrentur,
                        abiturum cum militibus suis neque civilibus discordiis
                            interfuturum;<milestone unit="par" n="14"/>sin vero diffidant viribus
                        propriis, vindictae se civium non defuturum. <milestone unit="par" n="15"
                        />Proinde consulant sibi ipsi: iubeant abire se, an sibi malint, vel causae
                        populari socium remanere. <milestone unit="par" n="16"/>His verbis
                        sollicitata plebs summum ad eum imperium defert et, dum senatus potentiae
                        irascitur, in servitutem se tyrannicae dominationis cum coniugibus et
                        liberis tradit. <milestone unit="par" n="17"/>Igitur Clearchus LX senatores
                        conprehensos (nam ceteri in fugam dilapsi erant) in vincula conpingit.
                            <milestone unit="par" n="18"/>Laetari plebs, quod a duce potissimum
                        senatorum senatus deleretur, versaque vice auxilium eorum in exitium
                        conversum esse. <milestone unit="par" n="19"/>Quibus dum mortem passim
                        omnibus minatur,<milestone unit="par" n="20"/>cariora eorum pretia fecit,
                        siquidem Clearchus magna pecunia, quasi minis populi occulte eos
                        subtracturus, accepta spoliatos fortunis vita quoque spoliavit.<lb/></p>
                </div>
                <div type="cap" n="5">
                    <p><milestone unit="par" n="1"/>Cognito deinde quod bellum sibi ab iis, qui
                        profugerant, misericordia in auxilium sollicitatis civitatibus pararetur,
                        servos eorum manumittit et,<milestone unit="par" n="2"/>ne quid mali
                        adflictis honestissimis domibus deesset, uxores eorum filiasque nubere
                        servis suis proposita recusantibus morte conpellit, ut eos sibi fidiores et
                        dominis infestiores redderet. <milestone unit="par" n="3"/>Sed matronis tam
                        lugubres nuptiae graviores repentinis funeribus fuere. <milestone unit="par"
                            n="4"/>Itaque multae se ante nuptias, multae in ipsis nuptiis occisis
                        prius novis maritis interficiunt et se tam funestis calamitatibus virtute
                        ingenui pudoris eripiunt. <milestone unit="par" n="5"/>Proelium deinde
                        committitur, quo victor tyrannus captivos senatores in triumphi modum per
                        ora civium trahit. <milestone unit="par" n="6"/>Reversus in urbem alios
                        vincit torquetque alios, alios occidit; nullus locus urbis a crudelitate
                        tyranni vacat. <milestone unit="par" n="7"/>Accedit saevitiae insolentia,
                        crudelitati adrogantia. <milestone unit="par" n="8"/>Interdum ex successu
                        continuae felicitatis obliviscitur se hominem, interdum Iovis filium dicit.
                            <milestone unit="par" n="9"/>Eunti per publicum aurea aquila velut
                        argumentum generis praeferebatur,<milestone unit="par" n="10"/>veste
                        purpurea et cothurnis regum tragicorum et aurea corona utebatur,<milestone
                            unit="par" n="11"/>filium quoque suum Ceraunon vocat, ut deos non
                        mendacio tantum, verum etiam nominibus inludat. <milestone unit="par" n="12"
                        />Haec illum facere duo nobilissimi iuvenes, Chion et Leonides, indignantes
                        patriam liberaturi in necem tyranni conspirant. <milestone unit="par" n="13"
                        />Erant hi discipuli Platonis philosophi, qui virtutem, ad quam cotidie
                        perfectius praeceptis magistri erudiebantur, patriae exhibere cupientes L
                        cognatos veluti clientes in insidiis locant. <milestone unit="par" n="14"
                        />Ipsi more iurgantium ad tyrannum veluti ad regem in arcem
                            contendunt;<milestone unit="par" n="15"/>qui iure familiaritatis
                        admissi, dum alterum priorem dicentem intentus audit tyrannus, ab altero
                        occupatur. <milestone unit="par" n="16"/>Sed et ipsi sociis tardius auxilium
                        ferentibus a satellitibus obruuntur. <milestone unit="par" n="17"/>Qua re
                        factum est, ut tyrannus quidem occideretur, sed patria non liberaretur.
                            <milestone unit="par" n="18"/>Nam frater Clearchi Satyrus eadem via
                        tyrannidem invadit, multisque annis per gradus successionis Heracleenses
                        regnum tyrannorum fuere.<lb/></p>
                </div>
            </div>
            <div type="lib" n="XVII">
                <head>LIBER XVII</head>
                <lb/>
                <div type="cap" n="1">
                    <p><milestone unit="par" n="1"/>Per idem ferme tempus Hellesponti et Chersonesi
                        regionibus terrae motus fuit,<milestone unit="par" n="2"/>maxime tamen
                        Lysimachia urbs, ante duos et XX annos a Lysimacho rege condita, eversa est.
                            <milestone unit="par" n="3"/>Quod portentum dira Lysimacho stirpique
                        eius ac regni ruinam cum clade vexatarum regionum portendebat. <milestone
                            unit="par" n="4"/>Nec ostentis fides defuit, nam brevi post tempore
                        Agathoclem, filium suum, quem in successionem regni ordinaverat, per quem
                        multa bella prospere gesserat, non solum ultra patrium, verum etiam ultra
                        humanum morem perosus ministra Arsinoe noverca veneno interfecit. <milestone
                            unit="par" n="5"/>Haec illi prima mali labes, hoc initium inpendentis
                        ruinae fuit. <milestone unit="par" n="6"/>Nam parricidium principum secutae
                        caedes sunt luentium supplicia, quod occisum iuvenem dolebant. <milestone
                            unit="par" n="7"/>Itaque et ii, qui caedibus superfuerant, et ii, qui
                        exercitibus praeerant,<milestone unit="par" n="8"/>certatim ad Seleucum
                        deficiunt eumque pronum iam ex aemulatione gloriae bellum Lysimacho inferre
                        conpellunt. <milestone unit="par" n="9"/>Vltimum hoc certamen conmilitonum
                        Alexandri fuit et velut ad exemplum fortunae par reservatum. <milestone
                            unit="par" n="10"/>Lysimachus quattuor et LXX annos natus erat, Seleucus
                        septem et LXX. <milestone unit="par" n="11"/>Sed in hac aetate utrique animi
                        iuveniles erant imperiique cupiditatem insatiabilem gerebant;<milestone
                            unit="par" n="12"/>quippe cum orbem terrarum duo soli tenerent, angustis
                        sibi metis inclusi videbantur vitaeque finem non annorum spatio, sed imperii
                        terminis metiebantur.<lb/></p>
                </div>
                <div type="cap" n="2">
                    <p><milestone unit="par" n="1"/>In eo bello Lysimachus amissis ante variis
                        casibus quindecim liberis non instrenue moriens postremus domus suae ruinae
                        cumulus accessit. <milestone unit="par" n="2"/>Laetus tanta victoria
                        Seleucus et, quod maius victoria putat, solum se de cohorte Alexandri
                        remansisse victoremque victorum extitisse, non humanum esse opus, sed
                        divinum munus gloriatur,<milestone unit="par" n="3"/>ignarus prorsus non
                        multo post fragilitatis humanae se ipsum exemplum futurum. <milestone
                            unit="par" n="4"/>Quippe post menses admodum septem a Ptolomeo, cuius
                        sororem Lysimachus in matrimonio habuerat,<milestone unit="par" n="5"/>per
                        insidias circumventus occiditur regnumque Macedoniae, quod Lysimacho
                        eripuerat, cum vita pariter amittit. <milestone unit="par" n="6"/>Igitur
                        Ptolomeus cum et in gratiam memoriae Magni Ptolomei patris et in favorem
                        ultionis Lysimachi ambitiosus ad populares esset, primo Lysimachi filios
                        conciliare sibi statuit<milestone unit="par" n="7"/>nuptiasque Arsinoae,
                        sororis suae, matris eorum, petit puerorum adoptione promissa,<milestone
                            unit="par" n="8"/>ut cum in locum patris eorum successisset, nihil illi
                        moliri vel verecundia matris vel appellatione patris auderent. <milestone
                            unit="par" n="9"/>Fratris quoque, regis Aegypti, concordiam per
                        epistulas deprecatur, professus deponere se offensam erepti paterni regni
                        neque amplius a fratre quaesiturum, quod honestius a paterno hoste
                            perceperit,<milestone unit="par" n="10"/>omnique arte adulatur eum, ne
                        Antigono Demetrii filio, Antiocho filio Seleuci, cum quibus bellum habiturus
                        erat, tertius sibi hostis accederet. <milestone unit="par" n="11"/>Sed nec
                        Pyrrus, rex Epiri, omissus, ingens momentum futurus, utri parti socius
                            accessisset,<milestone unit="par" n="12"/>qui et ipse spoliare singulos
                        cupiens omnibus se partibus venditabat. <milestone unit="par" n="13"/>Itaque
                        Tarentinis adversus Romanos laturus auxilium ab Antigono naves ad exercitum
                        in Italiam deportandum mutuo petit, ab Antiocho pecuniam, qui opibus quam
                        militibus instructior erat, ab Ptolomeo Macedonum militum auxilia.
                            <milestone unit="par" n="14"/>Sed Ptolomeus, cui nulla dilationis ex
                        infirmitate virium venia esset, quinque milia peditum, equitum IV milia,
                        elephantos L non amplius quam in biennii, usum dedit. <milestone unit="par"
                            n="15"/>Ob haec Pyrrus filia Ptolomei in matrimonium accepta vindicem
                        eum regni reliquit, pacificatus cum omnibus finitimis, ne abducta in Italiam
                        iuventute praedam hostibus regnum relinqueret.<lb/></p>
                </div>
                <div type="cap" n="3">
                    <p><milestone unit="par" n="1"/>Sed quoniam ad Epiri mentionem ventum est, de
                        origine regni eius pauca narranda sunt. <milestone unit="par" n="2"
                        />Molossorum primum in ea regione regnum fuit. <milestone unit="par" n="3"
                        />Post Pyrrus, Achillis filius, amisso per absentiam Troianis temporibus
                        paterno regno in his locis consedit: qui Pyrridae primo, postea Epirotae
                        dicti sunt. <milestone unit="par" n="4"/>Sed Pyrrus cum in templum Dodonaei
                        Iovis ad consulendum venisset, ibi Lanassam, neptem Herculis, rapuit, ex
                        cuius matrimonio octo liberos sustulit. <milestone unit="par" n="5"/>Ex his
                        nonnullas virgines nuptum finitimis regibus tradidit opesque adfinitatium
                        auxilio magnas paravit. <milestone unit="par" n="6"/>Atque ita Heleno, filio
                        Priami regis, ob industriam singularem regnum Chaonum et Andromachan
                        Hectoris e matrimonio suo, quos in divisione Troianae praedae acceperat,
                        uxorem tradidit,<milestone unit="par" n="7"/>brevique post tempore Delphis
                        insidiis Orestae, filii Agamemnonis, inter altaria dei interiit. <milestone
                            unit="par" n="8"/>Successor huic Piales filius fuit. <milestone
                            unit="par" n="9"/>Per ordinem deinde regnum ad Tharybam descendit,
                            cui,<milestone unit="par" n="10"/>quoniam pupillus et unicus ex gente
                        nobili superesset, intentiore omnium cura servandi eius educandique publice
                        tutores constituuntur. <milestone unit="par" n="11"/>Athenas quoque
                        erudiendi gratia missus. Quanto doctior maioribus suis, tanto et populo
                        gratior fuit. <milestone unit="par" n="12"/>Primus itaque leges et senatum
                        annuosque magistratus et rei publicae formam conposuit,<milestone unit="par"
                            n="13"/>et ut a Pyrro sedes, sic vita cultior populo a Tharyba statuta.
                            <milestone unit="par" n="14"/>Huius filius Neoptolemus fuit, ex quo nata
                        est Olympias, mater magni Alexandri,<milestone unit="par" n="15"/>et
                        Alexander, qui post eum regnum Epiri tenuit et in Italia bello gesto in
                        Bruttiis interiit. <milestone unit="par" n="16"/>Post eius mortem frater
                        Aeacidas regno successit, qui adsiduis adversus Macedonas bellorum
                        certaminibus populum fatigando offensam civium contraxit<milestone
                            unit="par" n="17"/>ac propterea in exilium actus Pyrrum filium, bimum
                        admodum parvulum, in regno reliquit. <milestone unit="par" n="18"/>Qui et
                        ipse, cum a populo propter odium patris ad necem quaereretur, furtim
                        subtractus in Illyrios<milestone unit="par" n="19"/>defertur traditusque est
                        Beroae, Glauciae regis uxori, nutriendus, quae et ipsa genus Aeacidarum
                        erat. <milestone unit="par" n="20"/>Ibi eum seu misericordia fortunae eius
                        seu infantilibus blandimentis inductus rex adversum Cassandrum, Macedoniae
                        regem, qui eum sub belli comminatione deposcebat, diu protexit, addito in
                        auxilium etiam adoptionis officio. <milestone unit="par" n="21"/>Quibus
                        rebus moti Epirotae odio in misericordiam verso annorum XI eum in regnum
                        revocaverunt, datis tutoribus, qui regnum usque adultam eius aetatem
                        tuerentur. <milestone unit="par" n="22"/>Adulescens deinde multa bella
                        gessit tantusque rerum successu haberi coeptus est, ut Tarentinos solus
                        adversus Romanos tueri posse videretur.<lb/></p>
                </div>
            </div>
            <div type="lib" n="XVIII">
                <head>LIBER XVIII</head>
                <lb/>
                <div type="cap" n="1">
                    <p><milestone unit="par" n="1"/>Igitur Pyrrus, rex Epiri, cum iterata
                        Tarentinorum legatione additis Samnitium et Lucanorum precibus, et ipsis
                        auxilio adversus Romanos indigentibus fatigaretur, non tam supplicium
                        precibus quam spe invadendi Italiae imperii inductus venturum se cum
                        exercitu pollicetur. <milestone unit="par" n="2"/>In quam rem inclinatum
                        semel animum praecipitem agere coeperant exempla maiorum, ne aut inferior
                        patruo suo Alexandro videretur, quo defensore idem Tarentini adversus
                        Bruttios usi fuerant, aut minores animos Magno Alexandro habuisse, qui tam
                        longa a domo militia Orientem subegit. <milestone unit="par" n="3"/>Igitur
                        relicto custode regni Ptolomeo filio annos XV nato exercitum in portu
                        Tarentino exponit, duobus parvulis filiis, Alexandro et Heleno, in solacia
                        longinquae secum expeditionis adductis. <milestone unit="par" n="4"/>Cuius
                        audito adventu consul Romanus Valerius Laevinus festinans, ut prius cum eo
                        congrederetur, quam auxilia sociorum convenirent, exercitum in aciem educit.
                            <milestone unit="par" n="5"/>Nec rex, tametsi numero militum inferior
                        esset, certamini moram fecit. <milestone unit="par" n="6"/>Sed Romanos
                        vincentes iam invisitata ante elephantorum forma stupere primo, mox cedere
                        proelio coegit, victoresque iam nova Macedonum repente monstra vicerunt.
                            <milestone unit="par" n="7"/>Nec hostibus incruenta victoria fuit. Nam
                        et Pyrrus ipse graviter vulneratus est et magna pars militum eius caesa,
                        maioremque gloriam eius victoriae quam laetitiam habuit. <milestone
                            unit="par" n="8"/>Huius pugnae eventum multae civitates secutae Pyrro se
                        tradunt. <milestone unit="par" n="9"/>Inter ceteras etiam Locri prodito
                        praesidio Romano ad Pyrrum deficiunt. <milestone unit="par" n="10"/>Ex ea
                        praeda Pyrrus CC captivos milites gratis Romam remisit, ut cognita virtute
                        eius Romani cognoscerent etiam liberalitatem. <milestone unit="par" n="11"
                        />Interiectis deinde diebus, cum sociorum exercitus supervenisset, iterato
                        proelium cum Romanis facit, in quo par fortuna priori bello fuit.<lb/></p>
                </div>
                <div type="cap" n="2">
                    <p><milestone unit="par" n="1"/>Interea Mago, dux Karthaginiensium, in auxilium
                        Romanorum cum centum XX navibus missus senatum adiit, aegre tulisse
                        Karthaginienses adfirmans, quod bellum in Italia a peregrino rege
                        paterentur. <milestone unit="par" n="2"/>Ob quam causam missum se, ut,
                        quoniam externo hoste oppugnarentur, externis auxiliis iuvarentur.
                            <milestone unit="par" n="3"/>Gratiae a senatu Karthaginiensibus actae
                        auxiliaque remissa. <milestone unit="par" n="4"/>Sed Mago Punico ingenio
                        post paucos dies tacitus, quasi pacificator Karthaginiensium, Pyrrum adiit
                        speculaturus consilia eius de Sicilia, quo eum arcessi fama erat. <milestone
                            unit="par" n="5"/>Nam Romanis eadem causa mittendi auxilia
                        Karthaginiensibus fuerat, ut Romano bello, ne in Siciliam transire posset,
                        Pyrrus in Italia detineretur. <milestone unit="par" n="6"/>Dum haec aguntur,
                        legatus a senatu Romano Fabricius Luscinus missus pacem cum Pyrro conponit.
                            <milestone unit="par" n="7"/>Ad quam confirmandam Cineas Romam cum
                        ingentibus a Pyrro donis missus neminem, cuius domus muneribus pateret,
                        invenit. <milestone unit="par" n="8"/>Huic continentiae Romanorum simile
                        exemplum isdem ferme temporibus fuit. <milestone unit="par" n="9"/>Nam missi
                        a senatu Aegyptum legati cum ingentia sibi a Ptolomeo rege missa munera
                        sprevissent, interiectis diebus ad cenam invitatis aureae coronae missae
                        sunt, quas illi ominis causa receptas postera die statuis regis inposuerunt.
                            <milestone unit="par" n="10"/>Igitur Cineas, cum turbatam cum Romanis
                        pacem ab Appio Claudio renuntiasset, interrogatus a Pyrro, qualis Roma
                        esset, respondit regum urbem sibi visam. <milestone unit="par" n="11"/>Post
                        haec legati Siculorum superveniunt tradentes Pyrro totius insulae imperium,
                        quae adsiduis Karthaginiensium bellis vexabatur. <milestone unit="par"
                            n="12"/>Itaque relicto Locris Alexandro filio firmatisque sociorum
                        civitatibus valido praesidio in Siciliam exercitum traiecit.<lb/></p>
                </div>
                <div type="cap" n="3">
                    <p><milestone unit="par" n="1"/>Et quoniam ad Karthaginiensium mentionem ventum
                        est, de origine eorum pauca dicenda sunt, repetitis Tyriorum paulo altius
                        rebus, quorum casus etiam dolendi fuerunt. <milestone unit="par" n="2"
                        />Tyriorum gens condita a Phoenicibus fuit,<milestone unit="par" n="3"/>qui
                        terrae motu vexati relicto patrio solo ad Syrium stagnum primo, mox mari
                        proximum litus incoluerunt, condita ibi urbe,<milestone unit="par" n="4"
                        />quam a piscium ubertate Sidona appellaverunt; nam piscem Phoenices sidon
                        vocant. <milestone unit="par" n="5"/>Post multos deinde annos a rege
                        Ascaloniorum expugnati, navibus appulsi Tyron urbem ante annum Troianae
                        cladis condiderunt. <milestone unit="par" n="6"/>Ibi Persarum bellis diu
                        varieque fatigati victores quidem fuere, sed adtritis viribus a servis suis
                        multitudine abundantibus indigna supplicia perpessi sunt,<milestone
                            unit="par" n="7"/>qui conspiratione facta omnem liberum populum cum
                        dominis interficiunt atque ita potiti urbe lares dominorum occupant, rem
                        publicam invadunt, coniuges ducunt et, quod ipsi non erant, liberos
                        procreant. <milestone unit="par" n="8"/>Vnus ex tot milibus servorum fuit,
                        qui miti ingenio senis domini parvulique filii eius fortuna moveretur
                        dominosque non truci feritate, sed pia misericordiae humanitate respiceret.
                            <milestone unit="par" n="9"/>Itaque cum velut occisos alienasset
                        servisque de statu rei publicae deliberantibus placuisset regem ex corpore
                        suo creari eumque potissimum quasi acceptissimum diis, qui solem orientem
                        primus vidisset, rem ad Stratonem (hoc enim ei nomen erat) dominum occulte
                        latentem detulit. <milestone unit="par" n="10"/>Ab eo formatus, cum medio
                        noctis omnes in unum campum processissent, ceteris in orientem spectantibus
                        solus occidentis regionem intuebatur. <milestone unit="par" n="11"/>Id
                        primum aliis videri furor, in occidente solis ortum quaerere. <milestone
                            unit="par" n="12"/>Vbi vero dies adventare coepit editissimisque
                        culminibus urbis oriens splendere, spectantibus aliis, ut ipsum solem
                        aspicerent, hic primus omnibus fulgorem solis in summo fastigio civitatis
                        ostendit. <milestone unit="par" n="13"/>Non servilis ingenii ratio visa;
                        requirentibus auctorem de domino confitetur. <milestone unit="par" n="14"
                        />Tunc intellectum est, quantum ingenua servilibus ingenia praestarent,
                        malitiaque servos, non sapientia vincere. <milestone unit="par" n="15"
                        />Igitur venia seni filioque data est, et velut numine quodam reservatos
                        arbitrantes regem Stratonem creaverunt. <milestone unit="par" n="16"/>Post
                        cuius mortem regnum ad filium ac deinde ad nepotes transiit. <milestone
                            unit="par" n="17"/>Celebre hoc servorum facinus metuendumque exemplum
                        toto orbe terrarum fuit. <milestone unit="par" n="18"/>Itaque Alexander
                        Magnus, cum interiecto tempore in Oriente bellum gereret, velut ultor
                        publicae securitatis, expugnata eorum urbe omnes, qui proelio superfuerant,
                        ob memoriam veteris caedis crucibus adfixit;<milestone unit="par" n="19"
                        />genus tantum Stratonis inviolatum servavit regnumque stirpi eius
                        restituit, ingenuis et innoxiis incolis insulae adtributis, ut exstirpato
                        servili germine genus urbis ex integro conderetur.<lb/></p>
                </div>
                <div type="cap" n="4">
                    <p><milestone unit="par" n="1"/>Hoc igitur modo Tyrii Alexandri auspiciis
                        conditi parsimonia et labore quaerendi cito convaluere. <milestone
                            unit="par" n="2"/>Ante cladem dominorum cum et opibus et multitudine
                        abundarent, missa in Africam iuventute Vticam condidere. <milestone
                            unit="par" n="3"/>Cum interim rex Mutto Tyro decedit filio Pygmalione et
                        Elissa filia, insignis formae virgine, heredibus institutis. <milestone
                            unit="par" n="4"/>Sed populus Pygmalioni, admodum puero, regnum
                        tradidit. <milestone unit="par" n="5"/>Elissa quoque Acherbae, avunculo suo,
                        sacerdoti Herculis, qui honos secundus a rege erat, nubit. <milestone
                            unit="par" n="6"/>Huic magnae, sed dissimulatae opes erant, aurumque
                        metu regis non tectis, sed terrae crediderat;<milestone unit="par" n="7"
                        />quam rem etsi homines ignorabant, fama tamen loquebatur. <milestone
                            unit="par" n="8"/>Qua incensus Pygmalion oblitus iuris humani avunculum
                        suum eundemque generum sine respectu pietatis occidit. <milestone unit="par"
                            n="9"/>Elissa diu fratrem propter scelus aversata ad postremum
                        dissimulato odio mitigatoque interim vultu fugam tacito molitur adsumptis
                        quibusdam principibus in societatem, quibus par odium in regem esse
                        eandemque fugiendi cupiditatem arbitrabatur. <milestone unit="par" n="10"
                        />Tunc fratrem dolo adgreditur, fingit se ad eum migrare velle, ne amplius
                        ei mariti domus cupidae oblivionis gravem luctus imaginem renovet neve ultra
                        amara admonitio oculis eius occurrat. <milestone unit="par" n="11"/>Non
                        invitus Pygmalion verba sororis audivit, existimans cum ea et aurum Acherbae
                        ad se venturum. <milestone unit="par" n="12"/>Sed Elissa ministros
                        migrationis a rege missos navibus cum omnibus opibus suis prima vespera
                        inponit provectaque in altum conpellit eos onera harenae pro pecunia
                        involucris involuta in mare deicere. <milestone unit="par" n="13"/>Tunc
                        deflens ipsa lugubrique voce Acherbam ciet; orat ut libens opes suas
                        recipiat, quas reliquerit, habeatque inferias, quas habuerat causam mortis.
                            <milestone unit="par" n="14"/>Tunc ipsos ministros adgreditur; sibi
                        quidem ait optatam olim mortem, sed illis acerbos cruciatus et dira
                        supplicia inminere, qui Acherbae opes, quarum spe parricidium rex fecerit,
                        avaritiae tyranni subtraxerint. <milestone unit="par" n="15"/>Hoc metu
                        omnibus iniecto comites fugae accepit. Iunguntur et senatorum in eam noctem
                        praeparata agmina, atque ita sacris Herculis, cuius sacerdos Acherbas
                        fuerat, repetitis exilio sedes quaerunt.<lb/></p>
                </div>
                <div type="cap" n="5">
                    <p><milestone unit="par" n="1"/>Primus illis adpulsus terrae Cyprus insula
                            fuit,<milestone unit="par" n="2"/>ubi sacerdos Iovis cum coniuge et
                        liberis deorum monitu comitem se Elissae sociumque praebuit pactus sibi
                        posterisque perpetuum honorem sacerdotii. <milestone unit="par" n="3"
                        />Condicio pro manifesto omine accepta. <milestone unit="par" n="4"/>Mos
                        erat Cypriis virgines ante nuptias statutis diebus dotalem pecuniam
                        quaesituras in quaestum ad litus maris mittere, pro reliqua pudicitia
                        libamenta Veneri soluturas. <milestone unit="par" n="5"/>Harum igitur ex
                        numero LXXX admodum virgines raptas navibus inponi Elissa iubet, ut et
                        iuventus matrimonia et urbs subolem habere posset. <milestone unit="par"
                            n="6"/>Dum haec aguntur, Pygmalion cognita sororis fuga, cum impio bello
                        fugientem persequi parasset, aegre precibus matris deorumque minis victus
                            quievit;<milestone unit="par" n="7"/>cui cum inspirati vates canerent
                        non inpune laturum, si incrementa urbis toto orbe auspicatissimae
                        interpellasset, hoc modo spatium respirandi fugientibus datum. <milestone
                            unit="par" n="3"/>Itaque Elissa delata in Africae sinum incolas loci
                        eius adventu peregrinorum mutuarumque rerum commercio gaudentes in amicitiam
                            sollicitat,<milestone unit="par" n="9"/>dein empto loco, qui corio bovis
                        tegi posset, in quo fessos longa navigatione socios, quoad proficisceretur,
                        reficere posset, corium in tenuissimas partes secari iubet atque ita maius
                        loci spatium, quam petierat, occupat, unde postea ei loco Byrsae nomen fuit.
                            <milestone unit="par" n="10"/>Confluentibus deinde vicinis locorum, qui
                        spe lucri multa hospitibus venalia inferebant,<milestone unit="par" n="11"
                        />sedesque ibi statuentibus ex frequentia hominum velut instar civitatis
                        effectum est. <milestone unit="par" n="12"/>Vticensium quoque legati dona ut
                        consanguineis adtulerunt hortatique sunt, urbem ibi conderent, ubi sedes
                        sortiti essent. <milestone unit="par" n="13"/>Sed et Afros detinendi advenas
                        amor cepit. <milestone unit="par" n="14"/>Itaque consentientibus omnibus
                        Karthago conditur statuto annuo vectigali pro solo urbis. <milestone
                            unit="par" n="15"/>In primis fundamentis caput bubulum inventum est,
                        quod auspicium fructuosae quidem, sed laboriosae perpetuoque servae urbis
                        fuit; propter quod in alium locum urbs translata,<milestone unit="par"
                            n="16"/>ibi quoque equi caput repertum, bellicosum potentemque populum
                        futurum significans, urbi auspicatam sedem dedit. <milestone unit="par"
                            n="17"/>Tunc ad opinionem novae urbis concurrentibus gentibus brevi et
                        populus et civitas magna facta<lb/></p>
                </div>
                <div type="cap" n="6">
                    <p><milestone unit="par" n="1"/>Cum successu rerum florentes Karthaginis opes
                        essent, rex Maxitanorum Hiarbas decem Poenorum principibus ad se arcessitis
                        Elissae nuptias sub belli denuntiatione petit. <milestone unit="par" n="2"
                        />Quod legati reginae referre metuentes Punico cum ea ingenio egerunt,
                        nuntiantes regem aliquem poscere, qui cultiores victus eum Afrosque
                            perdoceat;<milestone unit="par" n="3"/>sed quem inveniri posse, qui ad
                        barbaros et ferarum more viventes transire a consanguineis velit?<milestone
                            unit="par" n="4"/>Tunc a regina castigati, si pro salute patriae
                        asperiorem vitam recusarent, cui etiam ipsa vita, si res exigat, debeatur,
                        regis mandata aperuere, dicentes quae praecipiat aliis, ipsi facienda esse,
                        si velit urbi consultum esse. <milestone unit="par" n="5"/>Hoc dolo capta
                        diu Acherbae viri nomine cum multis lacrimis et lamentatione flebili
                        invocato ad postremum ituram se, quo sua et urbis fata vocarent, respondit.
                            <milestone unit="par" n="6"/>In hoc trium mensium sumpto spatio, pyra in
                        ultima parte urbis instructa, velut placatura viri manes inferiasque ante
                        nuptias missura multas hostias caedit et sumpto gladio pyram
                            conscendit<milestone unit="par" n="7"/>atque ita ad populum respiciens
                        ituram se ad virum, sicut praeceperint, dixit vitamque gladio finivit.
                            <milestone unit="par" n="8"/>Quam diu Karthago invicta fuit, pro dea
                        culta est. <milestone unit="par" n="9"/>Condita est haec urbs LXXII annis
                        ante quam Roma;<milestone unit="par" n="10"/>cuius virtus sicut bello clara
                        fuit, ita domi status variis discordiarum casibus agitatus est. <milestone
                            unit="par" n="11"/>Cum inter cetera mala etiam peste laborarent, cruenta
                        sacrorum religione et scelere pro remedio usi sunt;<milestone unit="par"
                            n="12"/>quippe homines ut victimas immolabant et inpuberes, quae aetas
                        etiam hostium misericordiam provocat, aris admovebant, pacem deorum sanguine
                        eorum exposcentes, pro quorum vita dii rogari maxime solent.<lb/></p>
                </div>
                <div type="cap" n="7">
                    <p><milestone unit="par" n="1"/>Itaque adversis tanto scelere numinibus, cum in
                        Sicilia diu feliciter dimicassent, translato in Sardiniam bello amissa
                        maiore exercitus parte gravi proelio victi sunt;<milestone unit="par" n="2"
                        />propter quod ducem suum Malchum, cuius auspiciis et Siciliae partem
                        domuerant et adversus Afros magnas res gesserant, cum parte exercitus, quae
                        superfuerat, exulare iusserunt. <milestone unit="par" n="3"/>Quam rem aegre
                        ferentes milites quod precibus nequeant, armis se consecuturos. <milestone
                            unit="par" n="4"/>Cum et preces et minae legatorum spretae essent,
                        interiectis diebus conscensis navibus armati ad urbem veniunt,<milestone
                            unit="par" n="5"/>ubi deos hominesque testati, non se expugnatum, sed
                        reciperatum patriam venire, ostensurosque civibus suis non virtutem sibi
                        priore bello,<milestone unit="par" n="6"/>sed fortunam defuisse, prohibitis
                        commeatibus obsessaque urbe in summam desperationem Karthaginienses
                        adduxerunt. <milestone unit="par" n="7"/>Interea Karthalo, Malchi exulum
                        ducis filius, cum praeter castra patris a Tyro, quo decimam Herculis ferre
                        ex praeda Siciliensi, quam pater eius ceperat, a Karthaginiensibus missus
                        fuerat, reverteretur arcessitusque a patre esset, prius se publicae
                        religionis officia executurum quam privatae pietatis respondit. <milestone
                            unit="par" n="8"/>Quam rem etsi indigne ferret pater, non tamen vim
                        adferre religioni ausus est. <milestone unit="par" n="9"/>Interiectis deinde
                        diebus Karthalo petito commeatu a populo cum reversus ad patrem esset
                        ornatusque purpura et infulis sacerdotii omnium se oculis ingereret, tum in
                        secretum abducto pater ait:<milestone unit="par" n="10"/>"aususne es,
                        nefandissimum caput, ista purpura et auro ornatus in conspectum tot
                        miserorum civium venire et maesta ac lugentia castra circumfluentibus
                        quietae felicitatis insignibus velut exultabundus intrare? Nusquamne te
                        aliis iactare potuisti?<milestone unit="par" n="11"/>Nullus locus aptior
                        quam sordes patris et exilii infelicis aerumnae fuerunt?<milestone
                            unit="par" n="12"/>Quid, quod paulo ante vocatus, non dico patrem, ducem
                        certe civium tuorum superbe sprevisti?<milestone unit="par" n="13"/>Quid
                        porro tu in purpura ista coronisque aliud quam victoriarum mearum titulos
                            geris?<milestone unit="par" n="14"/>Quoniam igitur tu in patre nihil
                        nisi exulis nomen agnoscis, ego quoque imperatorem me magis quam patrem
                        iudicabo statuamque in te exemplum, ne quis posthac infelicibus miseriis
                        patris inludat"<milestone unit="par" n="15"/>Atque ita eum cum ornatu suo in
                        altissimam crucem in conspectu urbis suffigi iussit. <milestone unit="par"
                            n="16"/>Post paucos deinde dies Karthaginem capit evocatoque populo ad
                        contionem exilii iniuriam queritur, belli necessitatem excusat, contentumque
                        victoria sua punitis auctoribus miserorum civium iniuriosi exilii omnibus se
                        veniam dare dicit. <milestone unit="par" n="17"/>Atque ita decem senatoribus
                        interfectis urbem legibus suis reddidit. <milestone unit="par" n="18"/>Nec
                        multo post ipse adfectati regni accusatus duplicis, et in filio et in
                        patria, parricidii poenas dedit. <milestone unit="par" n="19"/>Huic Mago
                        imperator successit, cuius industria et opes Karthaginiensium et imperii
                        fines et bellicae gloriae laudes creverunt.<lb/></p>
                </div>
            </div>
            <div type="lib" n="XIX">
                <head>LIBER XIX</head>
                <lb/>
                <div type="cap" n="1">
                    <p><milestone unit="par" n="1"/>Mago, Karthaginiensium imperator, cum primus
                        omnium ordinata disciplina militari imperium Poenorum condidisset viresque
                        civitatis non minus bellandi arte quam virtute firmasset, diem fungitur
                        relictis duobus filiis, Asdrubale et Hamilcare,<milestone unit="par" n="2"
                        />qui per vestigia paternae virtutis decurrentes sicuti generi, ita et
                        magnitudini patris successerunt. <milestone unit="par" n="3"/>His ducibus
                        Sardiniae bellum inlatum; adversus Afros quoque vectigal pro solo urbis
                        multorum annorum repetentes dimicatum. <milestone unit="par" n="4"/>Sed
                        Afrorum sicuti causa iustior, ita et fortuna superior fuit,<milestone
                            unit="par" n="5"/>bellumque cum his solutione pecuniae, non armis
                        finitum. <milestone unit="par" n="6"/>In Sardinia quoque Asdrubal graviter
                        vulneratus imperio Hamilcari fratri tradito interiit,<milestone unit="par"
                            n="7"/>cuius mortem cum luctus civitatis, tum et dictaturae undecim et
                        triumphi quattuor insignem fecere. <milestone unit="par" n="8"/>Hostibus
                        quoque crevere animi, veluti cum duce vires Poenorum cecidissent. <milestone
                            unit="par" n="9"/>Itaque Siciliae populis propter adsiduas
                        Karthaginiensium iniurias ad Leonidam fratrem regis Spartanorum,
                        concurrentibus grave bellum natum, in quo et diu et varia victoria fuit
                        proeliatum. <milestone unit="par" n="10"/>Dum haec aguntur, legati a Dario,
                        Persarum rege, Karthaginem venerunt adferentes edictum, quo Poeni humanas
                        hostias immolare et canina vesci prohibebantur;<milestone unit="par" n="11"
                        />mortuorum quoque corpora cremare potius quam terra obruere a rege
                            iubebantur;<milestone unit="par" n="12"/>petentes simul auxilia adversus
                        Graeciam, qui inlaturus bellum Darius erat. <milestone unit="par" n="13"
                        />Sed Karthaginienses auxilia negantes propter adsidua finitimorum bella
                        ceteris, ne per omnia contumaces viderentur, cupide paruere.<lb/></p>
                </div>
                <div type="cap" n="2">
                    <p><milestone unit="par" n="1"/>Interea Hamilcar bello Siciliensi interficitur
                        relictis tribus filiis, Himilcone, Hannone, Gisgone. <milestone unit="par"
                            n="2"/>Asdrubali quoque par numerus filiorum fuit, Hannibal, Asdrubal et
                        Sapho. <milestone unit="par" n="3"/>Per hos res Karthaginiensium ea
                        tempestate regebantur. <milestone unit="par" n="4"/>Itaque et Mauris bellum
                        inlatum et adversus Numidas pugnatum et Afri conpulsi stipendium urbis
                        conditae Karthaginiensibus remittere. <milestone unit="par" n="5"/>Dein, cum
                        familia tanta imperatorum gravis liberae civitati esset omniaque ipsi
                        agerent simul et iudicarent, centum ex numero senatorum iudices
                            deliguntur,<milestone unit="par" n="6"/>qui reversis a bello ducibus
                        rationem rerum gestarum exigerent, ut hoc metu ita in bello imperia
                        cogitarent, ut domi iudicia legesque respicerent. <lb/>
                        <milestone unit="par" n="7"/> In Sicilia in locum Hamilcaris imperator
                        Himilco succedit, qui cum navali terrestrique bello secunda proelia fecisset
                        multasque civitates cepisset, repente pestilentis sideris vi exercitum
                        amisit. <milestone unit="par" n="8"/>Quae res cum nuntiata Karthagine esset,
                        maesta civitas fuit; omnia ululatibus non secus ac si urbs ipsa capta esset
                            personabant,<milestone unit="par" n="9"/>clausae privatae domus, clausa
                        deorum templa, intermissa omnia sacra, omnia privata officia damnata.
                            <milestone unit="par" n="10"/>Cuncti deinde ad portum congregantur
                        egredientesque paucos e navibus, qui cladi superfuerant, de suis
                        percontantur. <milestone unit="par" n="11"/>Vt vero dubia antea spe et
                        suspenso metu, incerta orbitatis expectatione casus suorum miseris eluxit,
                        tunc toto litore plangentium gemitus, tunc infelicium matrum ululatus et
                        flebiles querelae audiebantur.<lb/></p>
                </div>
                <div type="cap" n="3">
                    <p><milestone unit="par" n="1"/>Inter haec procedit inops navi sua imperator
                        sordida servilique tunica discinctus, ad cuius conspectum plangentium agmina
                        iunguntur. <milestone unit="par" n="2"/>Ipse quoque manus ad caelum tendens
                        nunc sortem suam, nunc publicam fortunam deflet;<milestone unit="par" n="3"
                        />nunc deos accusat, qui tanta belli decora et tot ornamenta victoriarum,
                        quae ipsi dederant, abstulerint; qui captis tot urbibus totiensque hostibus
                        terrestri navalique proelio victis exercitum victorem non bello, sed peste
                        deleverint. <milestone unit="par" n="4"/>Deferre se tamen civibus suis non
                        modica solacia, quod malis eorum hostes gaudere, non gloriari
                            possint;<milestone unit="par" n="5"/>quippe cum neque eos, qui mortui
                        sunt, a se occisos, neque eos, qui reversi sunt, a se fugatos possint
                            dicere,<milestone unit="par" n="6"/>praedam, quam relictis a se castris
                        abstulerint, non esse talem, quam velut spolium victi hostis ostentent, sed
                        quam possessione vacua fortuitis dominorum mortibus sicuti caduca
                        occuparint. <milestone unit="par" n="7"/>Quod ad hostes pertinet, victores
                        se recessisse; quod ad pestem, victos. <milestone unit="par" n="8"/>Nihil
                        tamen se gravius ferre, quam quod inter fortissimos viros mori non potuerit
                        servatusque sit non ad vitae iucunditatem, sed ad ludibrium calamitatis.
                            <milestone unit="par" n="9"/>Quamquam ubi miseras copiarum reliquias
                        Karthaginem reduxerit, se quoque secuturum commilitones suos ostensurumque
                            patriae<milestone unit="par" n="10"/>non ideo se in eam diem vixisse,
                        quoniam vellet vivere, sed ne hos, quibus nefanda lues pepercerat, inter
                        hostium exercitus relictos morte sua proderet. <milestone unit="par" n="11"
                        />Tali vociferatione per urbem ingressus, ut ad limina domus suae venit,
                        prosecutam multitudinem velut<milestone unit="par" n="12"/>postremo adloquio
                        dimisit obseratisque foribus ac nemine ad se, ne filiis quidem, admissis
                        mortem sibi conscivit.<lb/></p>
                </div>
            </div>
            <div type="lib" n="XX">
                <head>LIBER XX</head>
                <lb/>
                <div type="cap" n="1">
                    <p><milestone unit="par" n="1"/>Dionysius e Sicilia Karthaginiensibus pulsis
                        occupatoque totius insulae imperio grave otium regno suo periculosamque
                        desidiam tanti exercitus ratus, copias in Italiam traiecit,<milestone
                            unit="par" n="2"/>simul ut et militum vires continuo labore acuerentur
                        et regni fines proferrentur. <milestone unit="par" n="3"/>Prima illi militia
                        adversus Graecos, qui proxima Italici maris litora tenebant, fuit;<milestone
                            unit="par" n="4"/>quibus devictis finitimos quosque adgreditur omnesque
                        Graeci nominis Italiam possidentes hostes sibi destinat;<milestone
                            unit="par" n="5"/>quae gentes non partem, sed universam ferme Italiam ea
                        tempestate occupaverant. <milestone unit="par" n="6"/>Denique multae urbes
                        adhuc post tantam vetustatem vestigia Graeci moris ostentant. <milestone
                            unit="par" n="7"/>Namque Tuscorum populi, qui oram Inferi maris
                        possident, a Lydia venerunt, et Venetos,<milestone unit="par" n="8"/>quos
                        incolas Superi maris videmus, capta et expugnata Troia Antenore duce misit,
                        Adria quoque Illyrico mari proxima,<milestone unit="par" n="9"/>quae et
                        Adriatico mari nomen dedit, Graeca urbs est;<milestone unit="par" n="10"
                        />Arpos Diomedes exciso Ilio naufragio in ea loca delatus condidit.
                            <milestone unit="par" n="11"/>Sed et Pisae in Liguribus Graecos auctores
                        habent; et in Tuscis Tarquinii a Thessalis, et Spina in Vmbris; Perusini
                        quoque originem ab Achaeis ducunt. <milestone unit="par" n="12"/>Quid Caeren
                        urbem dicam? Quid Latinos populos, qui ab Aenea conditi videntur?<milestone
                            unit="par" n="13"/>Iam Falisci, Nolani, Abellani nonne Chalcidensium
                        coloni sunt?<milestone unit="par" n="14"/>Quid tractus omnis Campaniae? Quid
                        Bruttii Sabinique?<milestone unit="par" n="15"/>Quid Samnites? Quid
                        Tarentini, quos Lacedaemone profectos spuriosque vocatos
                            accipimus?<milestone unit="par" n="16"/>Thurinorum urbem condidisse
                        Philocteten ferunt; ibique adhuc monumentum eius visitur, et Herculis
                        sagittae in Apollinis templo, quae fatum Troiae fuere. </p>
                </div>
                <div type="cap" n="2">
                    <p> Metapontini quoque in templo Minervae ferramenta, quibus Epeos, a quo
                        conditi sunt, equum Troianum fabricavit, ostentant. <milestone unit="par"
                            n="2"/>Propter quod omnis illa pars Italiae Maior Graecia appellata est.
                            <lb/><milestone unit="par" n="3"/> Sed principio originum Metapontini
                        cum Sybaritanis et Crotoniensibus pellere ceteros Graecos Italia statuerunt.
                            <milestone unit="par" n="4"/>Cum primum urbem Sirim cepissent, in
                        expugnatione eius L iuvenes amplexos Minervae simulacrum sacerdotemque deae
                        velatum ornamentis inter ipsa altaria trucidaverunt. <milestone unit="par"
                            n="5"/>Ob haec cum peste et seditionibus vexarentur, priores
                        Crotonienses Delphicum oraculum adierunt. <milestone unit="par" n="6"
                        />Responsum his est, finem mali fore, si violatum Minervae numen et
                        interfectorum manes placassent. <milestone unit="par" n="7"/>Itaque cum
                        statuas iuvenibus iustae magnitudinis et in primis Minervae fabricare
                        coepissent, et Metapontini oraculo cognito deorum occupandam manium et deae
                        pacem rati, iuvenibus modica et lapidea simulacra ponunt et deam panificiis
                        placant. <milestone unit="par" n="8"/>Atque ita pestis utrubique sedata est,
                        cum alteri magnificentia, alteri velocitate certassent. <milestone
                            unit="par" n="9"/>Recuperata sanitate non diu Crotonienses quievere.
                            <milestone unit="par" n="10"/>Itaque indignantes in oppugnatione Siris
                        auxilium contra se a Locrensibus latum, bellum his intulerunt. <milestone
                            unit="par" n="11"/>Quo metu territi Locrenses ad Spartanos decurrunt;
                        auxilium supplices deprecantur. <milestone unit="par" n="12"/>Illi longinqua
                        militia gravati auxilium a Castore et Polluce petere eos iubent. <milestone
                            unit="par" n="13"/>Neque legati responsum sociae urbis spreverunt
                        profectique in proximum templum facto sacrificio auxilium deorum inplorant.
                            <milestone unit="par" n="14"/>Litatis hostiis obtentoque, ut rebantur,
                        quod petebant, haud secus laeti quam si deos ipsos secum avecturi essent,
                        pulvinaria iis in navi conponunt faustisque profecti ominibus solacia suis
                        pro auxiliis deportant.<lb/></p>
                </div>
                <div type="cap" n="3">
                    <p><milestone unit="par" n="1"/>His cognitis Crotonienses et ipsi legatos ad
                        oraculum Delphos mittunt, victoriae facultatem bellique prosperos eventus
                        deprecantes. <milestone unit="par" n="2"/>Responsum prius votis hostes quam
                        armis vincendos. <milestone unit="par" n="3"/>Cum vovissent Apollini decimas
                        praedae, Locrenses et voto hostium et responso dei cognito nonas voverunt
                        tacitamque eam rem habuere, ne votis vincerentur. <milestone unit="par"
                            n="4"/>Itaque cum in aciem processissent et Crotoniensium centum viginti
                        milia armatorum constitissent, Locrenses paucitatem suam circumspicientes
                        (nam sola XV milia militum habebant) omissa spe victoriae in destinatam
                        mortem conspirant,<milestone unit="par" n="5"/>tantusque ardor ex
                        desperatione singulos cepit, ut victores se putarent, si non inulti
                        morerentur. <milestone unit="par" n="6"/>Sed dum mori honeste quaerunt,
                        feliciter vicerunt, nec alia causa victoriae fuit, quam quod desperaverunt.
                            <milestone unit="par" n="7"/>Pugnantibus Locris aquila ab acie numquam
                        recessit eosque tam diu circumvolavit, quoad vincerent. <milestone
                            unit="par" n="8"/>In cornibus quoque duo iuvenes diverso a ceteris
                        armorum habitu, eximia magnitudine et albis equis et coccineis paludamentis
                        pugnare visi sunt nec ultra apparuerunt, quam pugnatum est. <milestone
                            unit="par" n="9"/>Hanc admirationem auxit incredibilis famae velocitas.
                        Nam eadem die, qua in Italia pugnatum est, et Corintho et Athenis et
                        Lacedaemone nuntiata est victoria.<lb/></p>
                </div>
                <div type="cap" n="4">
                    <p><milestone unit="par" n="1"/>Post haec Crotoniensibus nulla virtutis
                        exercitatio, nulla armorum cura fuit. <milestone unit="par" n="2"/>Oderant
                        enim quae infeliciter sumpserant, mutassentque vitam luxuria, ni Pythagoras
                        philosophus fuisset. <milestone unit="par" n="3"/>Hic Sami de Marato,
                        locuplete negotiatore, natus magnisque sapientiae incrementis formatus
                        Aegyptum primo, mox Babyloniam ad perdiscendos siderum motus originemque
                        mundi spectandam profectus summam scientiam consecutus erat. <milestone
                            unit="par" n="4"/>Inde regressus Cretam et Lacedaemona ad cognoscendas
                        Minois et Lycurgi inclitas ea tempestate leges contenderat. <milestone
                            unit="par" n="5"/>Quibus omnibus instructus Crotonam venit populumque in
                        luxuriam lapsum auctoritate sua ad usum frugalitatis revocavit. <milestone
                            unit="par" n="6"/>Laudabat cotidie virtutem et vitia luxuriae casumque
                        civitatium ea peste perditarum enumerabat<milestone unit="par" n="7"
                        />tantumque studium ad frugalitatem multitudinis provocavit, ut aliquos ex
                        his luxuriatos incredibile videretur. <milestone unit="par" n="8"
                        />Matronarum quoque separatam a viris doctrinam et puerorum a parentibus
                        frequenter habuit. <milestone unit="par" n="9"/>Docebat nunc has pudicitiam
                        et obsequia in viros, nunc illos modestiam et litterarum studium. <milestone
                            unit="par" n="10"/>Inter haec velut genetricem virtutum frugalitatem
                        omnibus ingerebat<milestone unit="par" n="11"/>consecutusque disputationum
                        adsiduitate erat, ut matronae auratas vestes ceteraque dignitatis suae
                        ornamenta velut instrumenta luxuriae deponerent eaque omnia delata in
                        Iunonis aedem ipsi deae consecrarent,<milestone unit="par" n="12"/>prae se
                        ferentes vera ornamenta matronarum pudicitiam, non vestes esse. <milestone
                            unit="par" n="13"/>In iuventute quoque quantum profligatum sit, victi
                        feminarum contumaces animi manifestant. <milestone unit="par" n="14"/>Sed
                        CCC ex iuvenibus cum sodalicii iure sacramento quodam nexi separatam a
                        ceteris civibus vitam exercerent, quasi coetum clandestinae coniurationis
                        haberent, civitatem in se converterunt, quae eos,<milestone unit="par"
                            n="15"/>cum in unam domum convenissent, cremare voluit. <milestone
                            unit="par" n="16"/>In quo tumultu sexaginta ferme periere; ceteri in
                        exilium profecti. <milestone unit="par" n="17"/>Pythagoras autem cum annos
                        XX Crotone egisset, Metapontum emigravit ibique decessit;<milestone
                            unit="par" n="18"/>cuius tanta admiratio fuit, ut ex domo eius templum
                        facerent eumque pro deo colerent.<lb/></p>
                </div>
                <div type="cap" n="5">
                    <p><milestone unit="par" n="1"/>Igitur Dionysius tyrannus, quem supra a Sicilia
                        exercitum in Italiam traiecisse bellumque Graecis intulisse memoravimus,
                        expugnatis Locris Crotonienses vix vires longo otio ex prioris belli clade
                        resumentes adgreditur,<milestone unit="par" n="2"/>qui fortius cum paucis
                        tanto exercitui eius quam antea cum tot milibus Locrensium paucitati
                        restiterunt. <milestone unit="par" n="3"/>Tantum virtutis paupertas adversus
                        insolentes divitias habet, tantoque insperata interdum sperata victoria
                        certior est. <milestone unit="par" n="4"/>Sed Dionysium gerentem bellum
                        legati Gallorum, qui ante menses Romam incenderant societatem amicitiamque
                        petentes adeunt,<milestone unit="par" n="5"/>gentem suam inter hostes eius
                        positam esse magnoque usui ei futuram vel in acie bellanti vel de tergo
                        intentis in proelium hostibus adfirmant. <milestone unit="par" n="6"/>Grata
                        legatio Dionysio fuit. Ita pacta societate et auxiliis Gallorum auctus
                        bellum velut ex integro restaurat. <milestone unit="par" n="7"/>His autem
                        Gallis causa in Italiam veniendi sedesque novas quaerendi intestina
                        discordia et adsiduae domi dissensiones fuere,<milestone unit="par" n="8"
                        />quarum taedio cum in Italiam venissent, sedibus Tuscos expulerunt et
                        Mediolanum, Comum, Brixiam, Veronam, Bergomum, Tridentum, Vincentiam
                        condiderunt. <milestone unit="par" n="9"/>Tusci quoque duce Raeto avitis
                        sedibus amissis Alpes occupavere et ex nomine ducis gentem Raetorum
                        condiderunt. <milestone unit="par" n="10"/>Sed Dionysium in Siciliam
                        adventus Karthaginiensium revocavit, qui reparato exercitu bellum, quod
                        deseruerant, auctis viribus repetebant. <milestone unit="par" n="11"/>Dux
                        belli Hanno Karthaginiensis erat,<milestone unit="par" n="12"/>cuius
                        inimicus Suniatus, potentissimus ea tempestate Poenorum, cum odio eius
                        Graecis litteris Dionysio adventum exercitus et segnitiam ducis familiariter
                        praenuntiasset, conprehensis epistulis proditionis eius damnatur, facto
                        senatus consulto,<milestone unit="par" n="13"/>ne quis postea
                        Karthaginiensis aut litteris Graecis aut sermoni studeret, ne aut loqui cum
                        hoste aut scribere sine interprete posset. <milestone unit="par" n="14"/>Nec
                        multo post Dionysius, quem paulo ante non Sicilia, non Italia capiebat,
                        adsiduis belli certaminibus victus fractusque insidiis ad postremum suorum
                        interficitur.<lb/></p>
                </div>
            </div>
            <div type="lib" n="XXI">
                <head>LIBER XXI</head>
                <lb/>
                <div type="cap" n="1">
                    <p><milestone unit="par" n="1"/>Extincto in Sicilia Dionysio tyranno in locum
                        eius milites maximum natu ex filiis eius, nomine Dionysium, suffecere, et
                        naturae ius secuti,<milestone unit="par" n="2"/>et quod firmius futurum esse
                        regnum, si penes unum remansisset, quam si portionibus inter plures filios
                        divideretur, arbitrantur. <milestone unit="par" n="3"/>Sed Dionysius inter
                        initia regni avunculos fratrum suorum veluti aemulos imperii sui
                        hortatoresque puerorum ad divisionem regni tollere gestiebat. <milestone
                            unit="par" n="4"/>Quare paulisper dissimulatum animum prius ad favorem
                        popularium conciliandum intendit, excusatius facturus quod statuerat, si
                        probatus ante omnibus foret. <milestone unit="par" n="5"/>Igitur nexorum
                        tria milia carcere dimittit, tributa populo per triennium remittit,
                        quibuscumque delinimentis potest animos omnium sollicitat. <milestone
                            unit="par" n="6"/>Tunc ad destinatum facinus conversus non cognatos
                        tantum fratrum,<milestone unit="par" n="7"/>sed etiam ipsos interficit, ut,
                        quibus consortium regni debebat, ne spiritus quidem consortium relinqueret,
                        tyrannidem in suos prius quam in exteros auspicatus.<lb/></p>
                </div>
                <div type="cap" n="2">
                    <p><milestone unit="par" n="1"/>Sublatis deinde aemulis in segnitiam lapsus
                        saginam corporis ex nimia luxuria oculorumque valetudinem contraxit, adeo ut
                        non solem, non pulverem, non denique splendorem ferre lucis ipsius posset.
                            <milestone unit="par" n="2"/>Propter quae dum contemni se putat,
                        saevitia grassatur nec, ut pater, carcerem nexis, sed caedibus civitatem
                            replet;<milestone unit="par" n="3"/>ob quae non contemptior omnibus quam
                        invisior fuit. <milestone unit="par" n="4"/>Itaque cum bellum adversus eum
                        Syracusani decrevissent, diu dubitavit, imperium deponeret an bello
                        resisteret. <milestone unit="par" n="5"/>Sed a militibus praedam et urbis
                        direptionem sperantibus descendere in proelium cogitur. <milestone
                            unit="par" n="6"/>Victus cum iterato non felicius fortunam temptasset,
                        legatos ad Syracusanos mittit, spondens se depositurum tyrannidem, si
                        mitterent ad eum, quibuscum sibi de pace conveniret. <milestone unit="par"
                            n="7"/>In quam rem missos primores in carcere retinet, atque ita
                        incautis omnibus nec quicquam hostile metuentibus exercitum ad delendam
                        civitatem mittit. <milestone unit="par" n="8"/>Fit igitur in ipsa urbe
                        anceps proelium, in quo oppidanis multitudine superantibus Dionysius
                        pellitur. Qui cum obsidionem arcis timeret, cum omni regio apparatu in
                        Italiam profugit tacitus. <milestone unit="par" n="9"/>Exul Locrensibus
                        sociis acceptus, velut iure regnaret, arcem occupat solitamque sibi
                        saevitiam exercet. <milestone unit="par" n="10"/>Coniuges principum ad
                        stuprum rapi iubebat, virgines ante nuptias abducebat stupratasque procis
                        reddebat, locupletissimos quosque aut civitate pellebat aut occidi imperabat
                        bonaque eorum invadebat.<lb/></p>
                </div>
                <div type="cap" n="3">
                    <p><milestone unit="par" n="1"/>Dein cum rapinae occasio deesset, universam
                        civitatem callido commento circumvenit. <milestone unit="par" n="2"/>Cum
                        Reginorum tyranni Leophronis bello Locrenses premerentur, voverant, si
                        victores forent, ut die festo Veneris virgines suas prostituerent.
                            <milestone unit="par" n="3"/>Quo voto intermisso cum adversa bella cum
                        Lucanis gererent, in contionem eos Dionysius vocat; hortatur, ut uxores
                        filiasque suas in templum Veneris quam possint ornatissimas
                            mittant,<milestone unit="par" n="4"/>ex quibus sorte ductae centum voto
                        publico fungantur religionisque gratia uno stent in lupanari mense omnibus
                        ante iuratis viris, ne quis ullam adtaminet. <milestone unit="par" n="5"
                        />Quae res ne virginibus voto civitatem solventibus fraudi esset, decretum
                        facerent, ne qua virgo nuberet, priusquam illae maritis traderentur.
                            <milestone unit="par" n="6"/>Probato consilio, quo et superstitioni et
                        pudicitiae virginum consulebatur, certatim omnes feminae inpensius exornatae
                        in templum Veneris conveniunt,<milestone unit="par" n="7"/>quas omnes
                        Dionysius inmissis militibus spoliat ornamentaque matronarum in praedam suam
                        vertit. <milestone unit="par" n="8"/>Quarundam viros ditiores interficit,
                        quasdam ad prodendas virorum pecunias torquet. <milestone unit="par" n="9"
                        />Cum his artibus per annos sex regnasset, conspiratione Locrorum civitate
                        pulsus in Siciliam redit. <milestone unit="par" n="10"/>Ibi Syracusas
                        securis omnibus post longam intercapedinem pacis per proditionem
                        recepit.<lb/></p>
                </div>
                <div type="cap" n="4">
                    <p><milestone unit="par" n="1"/>Dum haec in Sicilia geruntur, interim in Africa
                        princeps Karthaginiensium Hanno opes suas, quibus vires rei publicae
                        superabat, in occupandam dominationem intendit regnumque invadere interfecto
                        senatu conatus est. <milestone unit="par" n="2"/>Cui sceleri sollemnem
                        nuptiarum diem filiae suae legit, ut religione votorum nefanda commenta
                        facilius tegerentur. <milestone unit="par" n="3"/>Itaque plebi epulas in
                        publicis porticibus, senatui in domo sua parat, ut poculis veneno infectis
                        secretius senatum et sine arbitris interficeret orbamque rem publicam
                        facilius invaderet. <milestone unit="par" n="4"/>Qua re magistratibus per
                        ministros prodita scelus declinatum, non vindicatum est, ne in viro tam
                        potenti plus negotii faceret res cognita quam cogitata. <milestone
                            unit="par" n="5"/>Contenti itaque cohibuisse decreto modum nuptiarum
                        sumptibus statuunt idque observari non ab uno, sed ab universis iubent, ne
                        persona designata, non vitia correcta viderentur. <milestone unit="par"
                            n="6"/>Hoc consilio praeventus iterum servitia concitat statutaque
                        rursus caedium die, cum denuo se proditum videret, timens iudicium munitum
                        quoddam castellum cum XX milibus servorum armatis occupat. <milestone
                            unit="par" n="7"/>Ibi dum Afros regemque Maurorum concitat, capitur
                        virgisque caesus effossis oculis et manibus cruribusque fractis, velut a
                        singulis membris poenae exigerentur, in conspectu populi occiditur; corpus
                        verberibus lacerum in crucem figitur. <milestone unit="par" n="8"/>Filii
                        quoque cognatique omnes, etiam innoxii, supplicio traduntur, ne quisquam aut
                        ad imitandum scelus aut ad mortem ulciscendam ex tam nefaria domo
                        superesset.<lb/></p>
                </div>
                <div type="cap" n="5">
                    <p><milestone unit="par" n="1"/>Interea Dionysius Syracusis receptus, cum
                        gravior crudeliorque in dies civitati esset, iterata conspiratione
                        obsidetur. <milestone unit="par" n="2"/>Tunc deposito imperio arcem
                        Syracusanis cum exercitu tradidit receptoque privato instrumento Corinthum
                        in exilium proficiscitur. <milestone unit="par" n="3"/>Ibi humillima quaeque
                        tutissima existimans in sordidissimum vitae genus descendit:<milestone
                            unit="par" n="4"/>non contentus in publico vagari, sed potare; nec
                        conspici in popinis lupanaribusque, sed totis diebus desidere;<milestone
                            unit="par" n="5"/>cum perditissimo quoque de minimis rebus disceptare;
                        pannosus et squalidus incedere; risum libentius praebere quam
                            captare;<milestone unit="par" n="6"/>in macello perstare; quod emere non
                        poterat, oculis devorare;<milestone unit="par" n="7"/>apud aediles adversus
                        lenones iurgare; omniaque ista facere, ut contemnendus magis quam metuendus
                        videretur. <milestone unit="par" n="8"/>Novissime ludi magistrum professus
                        pueros in trivio docebat, ut aut a timentibus semper in publico videretur
                        aut a non timentibus facilius contemneretur. <milestone unit="par" n="9"
                        />Nam licet tyranni his semper vitiis abundent, tamen simulatio haec
                        vitiorum, non naturae erat, magisque haec arte quam amisso regali pudore
                        faciebat, expertus, quam invisa tyrannorum forent etiam sine opibus nomina.
                            <milestone unit="par" n="10"/>Laborabat itaque invidiam praeteritorum
                        contemptu praesentium demere, neque honesta, sed tuta consilia
                        circumspiciebat. <milestone unit="par" n="11"/>Inter has tamen
                        dissimulationum artes ter insimulatus est adfectatae tyrannidis, nec aliter
                        quam dum contemnitur, liberatus est.<lb/></p>
                </div>
                <div type="cap" n="6">
                    <p><milestone unit="par" n="1"/>Inter haec Karthaginienses tanto successu rerum
                        Alexandri Magni exterriti, verentes, ne Persico regno et Africum vellet
                        adiungere, mittunt ad speculandos eius animos Hamilcarem cognomento Rodanum,
                        virum sollertia facundiaque ceteros insignem. <milestone unit="par" n="2"
                        />Augebant enim metum et Tyros, urbs auctorum originis suae,<milestone
                            unit="par" n="3"/>capta et Alexandria aemula Karthaginis in
                            terminis<milestone unit="par" n="4"/>Africae et Aegypti condita et
                        felicitas regis, apud quem nec cupiditas nec fortuna ullo modo
                        terminabantur. <milestone unit="par" n="5"/>Igitur Hamilcar per Parmeniona
                        aditu regis obtento profugisse se ad regem expulsum patria fingit militemque
                        se expeditionis offert. <milestone unit="par" n="6"/>Atque ita consiliis
                        eius exploratis in tabellis ligneis vacua desuper cera inducta civibus suis
                        omnia perscribebat. <milestone unit="par" n="7"/>Sed Karthaginienses post
                        mortem regis reversum in patriam, quasi urbem regi venditasset, non ingrato
                        tantum, verum etiam crudeli animo necaverunt.<lb/></p>
                </div>
            </div>
            <div type="lib" n="XXII">
                <head>LIBER XXII</head>
                <lb/>
                <div type="cap" n="1">
                    <p><milestone unit="par" n="1"/>Agathocles, Siciliae tyrannus, qui magnitudini
                        prioris Dionysii successit, ad regni maiestatem ex humili et sordido genere
                        pervenit. <milestone unit="par" n="2"/>Quippe in Sicilia patre figulo natus
                        non honestiorem pueritiam quam principia originis habuit,<milestone
                            unit="par" n="3"/>siquidem forma et corporis pulchritudine egregius diu
                        vitam stupri patientia exhibuit. <milestone unit="par" n="4"/>Annos deinde
                        pubertatis egressus libidinem a viris ad feminas transtulit. <milestone
                            unit="par" n="5"/>Post haec apud utrumque sexum famosus vitam
                        latrociniis mutavit. <milestone unit="par" n="6"/>Interiecto tempore, cum
                        Syracusas concessisset adscitusque in civitatem inter incolas
                            esset,<milestone unit="par" n="7"/>diu sine fide fuit, quoniam nec in
                        fortunis quod amitteret, nec in verecundia quod inquinaret habere
                            videbatur;<milestone unit="par" n="8"/>in summa gregariam militiam
                        sortitus non minus tunc seditiosa quam antea turpi vita in omne facinus
                        promptissimus erat;<milestone unit="par" n="9"/>nam et manu strenuus et in
                        contionibus perfacundus habebatur. <milestone unit="par" n="10"/>Brevi
                        itaque centurio ac deinceps tribunus militum factus est. <milestone
                            unit="par" n="11"/>Primo bello adversus Aethnaeos magna experimenta sui
                        Syracusanis dedit. <milestone unit="par" n="12"/>Sequenti Campanorum tantam
                        de se spem omnibus fecit, ut in locum demortui ducis Damasconis
                            sufficeretur,<milestone unit="par" n="13"/>cuius uxorem adulterio
                        cognitam post mortem viri in matrimonium recepit. <milestone unit="par"
                            n="14"/>Nec contentus, quod ex inope repente dives factus esset,
                        piraticam adversus patriam exercuit. <milestone unit="par" n="15"/>Saluti ei
                        fuit, quod socii capti tortique de illo negaverunt. <milestone unit="par"
                            n="16"/>Bis occupare imperium Syracusarum voluit, bis in exilium actus
                        est.<lb/></p>
                </div>
                <div type="cap" n="2">
                    <p> 1. A Murgantinis, apud quos exulabat, odio Syracusanorum primo praetor, mox
                        dux creatur. <milestone unit="par" n="2"/>In eo bello et urbem Leontinorum
                        capit et patriam suam Syracusas obsidere coepit,<milestone unit="par" n="3"
                        />ad cuius auxilium Hamilcar, dux Poenorum, inploratus depositis hostilibus
                        odiis praesidia militum mittit. <milestone unit="par" n="4"/>Ita uno
                        eodemque tempore Syracusae et ab hoste civili amore defensae et a cive
                        hostili odio inpugnatae sunt. <milestone unit="par" n="5"/>Sed Agathocles
                        cum videret fortius defendi urbem quam oppugnari, precibus per internuntios
                        Hamilcarem exorat, ut inter se et Syracusanos pacis arbitria suscipiat,
                        peculiaria in ipsum officia sui repromittens. <milestone unit="par" n="6"
                        />Qua spe inpletus Hamilcar societatem cum eo mutuae potentiae iungit, ut
                        quantum virium Agathocli adversus Syracusanos dedisset, tantum ipse ad
                        incrementa domesticae potentiae recuperaret. <milestone unit="par" n="7"
                        />Igitur non pax tantum Agathocli conciliatur, verum etiam praetor Syracusis
                        constituitur. <milestone unit="par" n="8"/>Tunc Hamilcari expositis
                        insignibus Cereris tactisque in obsequia Poenorum iurat. <milestone
                            unit="par" n="9"/>Deinde acceptis ab eo V milibus Afrorum potentissimos
                        quosque ex principibus interficit,<milestone unit="par" n="10"/>atque ita
                        veluti rei publicae statum formaturus populum in theatrum ad contionem
                        vocari iubet contracto in gymnasio senatu, quasi quaedam prius ordinaturus.
                            <milestone unit="par" n="11"/>Sic conpositis rebus inmissis militibus
                        populum obsidet, senatum trucidat,<milestone unit="par" n="12"/>cuius
                        peracta caede ex plebe quoque locupletissimos et promptissimos
                        interficit.<lb/></p>
                </div>
                <div type="cap" n="3">
                    <p><milestone unit="par" n="1"/>His ita gestis militem legit exercitumque
                        conscribit, quo instructus finitimas civitates nihil hostile metuentes ex
                        inproviso adgreditur,<milestone unit="par" n="2"/>Poenorum quoque socios
                        permittente Hamilcare foede vexat. Propter quod querelas Karthaginem socii
                        non tam de Agathocle quam de Hamilcare detulerunt,<milestone unit="par"
                            n="3"/>hunc ut dominum et tyrannum, illum ut proditorem arguentes, a quo
                        infestissimo hosti fortunae sociorum interposita pactione donatae
                            sint;<milestone unit="par" n="4"/>sicut ab initio Syracusae in pignus
                        societatis sint traditae, urbs semper Poenis infesta et de imperio Siciliae
                        Karthaginis aemula, nunc insuper civitates sociorum eidem titulo pacis
                            addictas<milestone unit="par" n="5"/>Denuntiare igitur se haec brevi ad
                        ipsos redundatura ac propediem sensuros, quantum mali non Siciliae magis
                        quam ipsi Africae adtulerint. <milestone unit="par" n="6"/>His querelis
                        senatus in Hamilcarem accenditur, sed quoniam in imperio esset, tacita de eo
                        suffragia tulerunt et sententias, priusquam recitarentur, in urnam coniectas
                        obsignari iusserunt, dum alter Hamilcar, Gisgonis filius, a Sicilia
                        reverteretur. <milestone unit="par" n="7"/>Sed haec callida commenta
                        Poenorum et sententias inauditas mors Hamilcaris praevenit, liberatusque est
                        fati munere, quem per iniuriam cives inauditum damnaverant. <milestone
                            unit="par" n="8"/>Quae res Agathocli adversus Poenos occasionem movendi
                        belli dedit. <milestone unit="par" n="9"/>Prima igitur illi cum Hamilcare,
                        Gisgonis filio, proelii congressio fuit, a quo victus maiori mole
                        reparaturus bellum Syracusas concessit. <milestone unit="par" n="10"/>Sed
                        secundi certaminis eadem fortuna quae et prioris fuit.<lb/></p>
                </div>
                <div type="cap" n="4">
                    <p> Cum igitur victores Poeni Syracusas obsidione cinxissent, Agathocles, quod
                        se neque viribus parem neque ad obsidionem ferendam instructum videret,
                        super haec a sociis crudelitate eius offensis desertus esset,<milestone
                            unit="par" n="2"/>statuit bellum in Africa transferre, mira prorsus
                        audacia, ut, quibus in solo urbis suae par non erat, eorum urbi bellum
                        inferret, et qui sua tueri non poterat, inpugnaret aliena victusque
                        victoribus insultaret. <milestone unit="par" n="3"/>Huius consilii non minus
                        admirabile silentium quam commentum fuit. Populo hoc solum professus,
                        invenisse se victoriae viam; animos illi tantum in brevem obsidionis
                        patientiam firmarent, vel cui status praesentis fortunae displiceret, dare
                        se ei discedendi liberam potestatem. <milestone unit="par" n="4"/>Cum mille
                        sescenti discessissent, ceteros ad obsidionis necessitatem frumento et
                        stipendio instruit; L tantum secum talenta ad praesentem usum aufert, cetera
                        ex hoste melius quam ex sociis paraturus. <milestone unit="par" n="5"/>Omnes
                        deinde servos militaris aetatis libertate donatos sacramento adegit eosque
                        et maiorem partem ferme militum navibus inponit, ratus exaequata utriusque
                        ordinis condicione mutuam inter eos virtutis aemulationem futuram; ceteros
                        omnes ad tutelam patriae relinquit.<lb/></p>
                </div>
                <div type="cap" n="5">
                    <p><milestone unit="par" n="1"/>Septimo igitur imperii anno comitibus duobus
                        adultis filiis, Archagatho et Heraclida,<milestone unit="par" n="2"/>nullo
                        militum sciente quo veheretur, cursum in Africam dirigit, cum omnes aut in
                        Italiam praedatum se aut in Sardiniam ituros crederent. Tunc primum,
                        exposito in Africae litore exercitu, consilium suum omnibus aperit.
                            <milestone unit="par" n="3"/>Quo in loco Syracusae positae sint
                        ostendit, quibus aliud nullum auxilium superesset, quam ut hostibus faciant,
                        quae ipsi patiantur. <milestone unit="par" n="4"/>Quippe aliter domi, aliter
                        foris bella tractari. Domi ea sola auxilia esse, quae patriae vires
                        subministrent; foris hostem etiam suis viribus vinci, deficientibus sociis
                        et odio diuturni imperii externa auxilia circumspicientibus. <milestone
                            unit="par" n="5"/>Huc accedere, quod urbes castellaque Africae non muris
                        cinctae, non in montibus positae sint, sed in planis campis sine ullis
                        munimentis iaceant, quas omnes metu excidii facile ad belli societatem
                        perlici posse. <milestone unit="par" n="6"/>Maius igitur Karthaginiensibus
                        ab ipsa Africa quam ex Sicilia exarsurum bellum, coituraque auxilia omnium
                        adversus unam urbem nomine quam opibus ampliorem, et quas non adtulerit
                        vires, inde sumpturum. <milestone unit="par" n="7"/>Nec in repentino
                        Poenorum metu modicum momentum victoriae fore, qui tanta audacia hostium
                        perculsi trepidaturi sint. <milestone unit="par" n="8"/>Accessura et
                        villarum incendia, castellorum urbiumque contumacium direptionem, tum ipsius
                        Karthaginis obsidionem,<milestone unit="par" n="9"/>quibus omnibus non sibi
                        tantum in alios, sed et aliis in se sentient patere bella. <milestone
                            unit="par" n="10"/>His non solum Poenos vinci, sed et Siciliam liberari
                        posse; nec enim moraturos in eius obsidione hostes, cum sua urgeantur.
                            <milestone unit="par" n="11"/>Nusquam igitur alibi facilius bellum, sed
                        nec praedam uberiorem inveniri posse; nam capta Karthagine omnem Africam
                        Siciliamque praemium victorum fore. <milestone unit="par" n="12"/>Gloriam
                        certe tam honestae militiae tantam in omne aevum futuram, ut terminari nullo
                        tempore oblivionis possit, ut dicatur eos solos mortalium esse, qui bella,
                        quae domi ferre non poterant, ad hostes transtulerint ultroque victores
                        insecuti sint et obsessores urbis suae obsederint. <milestone unit="par"
                            n="13"/>Omnibus igitur forti ac laeto animo bellum ineundum, quo nullum
                        aliud possit aut praemium victoribus uberius aut victis monumentum
                        inlustrius dare.<lb/></p>
                </div>
                <div type="cap" n="6">
                    <p><milestone unit="par" n="1"/>His quidem adhortationibus animi militum
                        erigebantur, sed terrebat eos portenti religio, quod navigantibus sol
                        defecerat. <milestone unit="par" n="2"/>Cuius rei rationem non minore cura
                        rex quam belli reddebat, adfirmans, si prius quam proficiscerentur factum
                        esset, crediturum adversum profecturis prodigium esse; nunc, quia egressis
                        acciderit, illis, ad quos eatur, portendere. <milestone unit="par" n="3"
                        />Porro defectus naturalium siderum semper praesentem rerum statum mutare,
                        certumque esse et florentibus Karthaginiensium opibus et laboribus
                        adversisque rebus suis commutationem significari. <milestone unit="par"
                            n="4"/>Sic consolatis militibus universas naves consentiente exercitu
                        incendi iubet, ut omnes scirent auxilio fugae adempto aut vincendum aut
                        moriendum esse. <milestone unit="par" n="6"/>Dein cum omnia, quacumque
                        ingrederentur, prosternerent, castella villasque incenderent, obvius ei fuit
                        cum XXX milibus paganorum Hanno,<milestone unit="par" n="6"/>sed proelio
                        commisso duo de Siculis, tria milia de Poenis cum ipso duce cecidere.
                            <milestone unit="par" n="7"/>Hac victoria et Siculorum animi eriguntur
                        et Poenorum franguntur. <milestone unit="par" n="8"/>Agathocles victis
                        hostibus urbes castellaque expugnat, praedas ingentes agit, hostium multa
                        milia trucidat. <milestone unit="par" n="9"/>Castra deinde in quinto lapide
                        a Karthagine statuit, ut damna carissimarum rerum vastitatemque agrorum et
                        incendia villarum de muris ipsius urbis specularentur. <milestone unit="par"
                            n="10"/>Interea ingens tota Africa deleti Poenorum exercitus fama
                        occupatarumque urbium divulgatur. <milestone unit="par" n="11"/>Stupor
                        itaque omnes et admiratio incessit, unde tanto imperio tam subitum bellum,
                        praesertim ab hoste iam victo; admiratio deinde paulatim in contemptum
                        Poenorum vertitur. <milestone unit="par" n="12"/>Nec multo post non Afri
                        tantum, verum etiam urbes nobilissimae novitatem secutae ad Agathoclem
                        defecere frumentoque et stipendio victorem instruxere.<lb/></p>
                </div>
                <div type="cap" n="7">
                    <p> His Poenorum malis etiam deletus in Sicilia cum imperatore exercitus velut
                        quidam aerumnarum cumulus accessit. <milestone unit="par" n="2"/>Nam post
                        profectionem a Sicilia Agathoclis in obsidione Syracusarum Poeni segniores
                        redditi ab Antandro, fratre regis Agathoclis, occidione caesi nuntiabantur.
                            <milestone unit="par" n="3"/>Itaque cum domi forisque eadem fortuna
                        Karthaginiensium esset, iam non tributariae tantum ab his urbes, verum etiam
                        socii reges deficiebant, amicitiarum iura non fide, sed successu
                        ponderantes. <milestone unit="par" n="4"/>Erat inter ceteros rex Cyrenarum
                        Ophellas, qui spe inproba regnum totius Africae amplexus societatem cum
                        Agathocle per legatos iunxerat pactusque cum eo fuerat, ut Siciliae illi,
                        sibi Africae imperium victis Karthaginiensibus cederet. <milestone
                            unit="par" n="5"/>Itaque cum ad belli societatem cum ingenti exercitu
                        ipse venisset, Agathocles blando adloquio et humili adulatione, cum saepius
                        simul cenassent adoptatusque filius eius ab Ophella esset,<milestone
                            unit="par" n="6"/>incautum interficit occupatoque exercitu eius iterato
                        Karthaginienses omnibus viribus bellum cientes magno utriusque exercitus
                        sanguine gravi proelio superat. <milestone unit="par" n="7"/>Hoc certaminis
                        discrimine tanta desperatio inlata Poenis est, ut, nisi in exercitu
                        Agathoclis orta seditio fuisset, transiturus ad eum Bomilcar, rex Poenorum,
                        cum exercitu fuerit. <milestone unit="par" n="8"/>Ob quam noxam in medio
                        foro a Poenis patibulo suffixus est, ut idem locus monumentum suppliciorum
                        eius esset, qui ante fuerat ornamentum honorum. <milestone unit="par" n="9"
                        />Sed Bomilcar magno animo crudelitatem civium tulit, adeo ut de summa cruce
                        veluti de tribunali in Poenorum scelera contionaretur,<milestone unit="par"
                            n="10"/>obiectans illis nunc Hannonem falsa adfectati regni invidia
                        circumventum, nunc Gisgonis innocentis exilium, nunc in Hamilcarem, patruum
                        suum, tacita suffragia, quod Agathoclem socium illis facere quam hostem
                        maluerit. Haec cum in maxima populi contione vociferatus esset,
                        expiravit.<lb/></p>
                </div>
                <div type="cap" n="8">
                    <p><milestone unit="par" n="1"/>Interea Agathocles profligatis in Africa rebus,
                        tradito Archagatho filio exercitu in Siciliam recurrit, nihil actum in
                        Africa existimans, si amplius Syracusae obsiderentur. <milestone unit="par"
                            n="2"/>Nam post occisum Hamilcarem, Gisgonis filium, novus eo a Poenis
                        missus exercitus fuerat. <milestone unit="par" n="3"/>Statim igitur primo
                        adventu eius omnes Siciliae urbes auditis rebus, quas in Africa gesserat,
                        certatim se ei tradunt, atque ita pulsis e Sicilia Poenis totius insulae
                        imperium occupavit. <milestone unit="par" n="4"/>In Africam deinde reversus
                        seditione militum excipitur, nam stipendiorum solutio in adventum patris
                        dilata a filio fuerat. <milestone unit="par" n="5"/>Igitur in contionem
                        vocatos blandis verbis permulsit: stipendia illis non a se flagitanda esse,
                        sed ab hoste quaerenda; communem victoriam, communem praedam futuram.
                            <milestone unit="par" n="6"/>Paulum modo adniterentur, dum belli
                        reliquiae peraguntur, cum sciant Karthaginem captam spes omnium expleturam.
                            <milestone unit="par" n="7"/>Sedato militari tumultu interiectis diebus
                        ad castra hostium exercitum ducit, ibi inconsultius proelium committendo
                        maiorem partem exercitus perdidit. <milestone unit="par" n="8"/>Cum itaque
                        in castra fugisset versamque in se invidiam temere commissi belli videret
                        pristinamque offensam non depensi stipendii metueret, concubia nocte solus a
                        castris cum Archagatho filio profugit. <milestone unit="par" n="9"/>Quod ubi
                        milites cognovere, haud secus quam si ab hoste capti essent, trepidavere,
                        bis se a rege suo in mediis hostibus relictos esse proclamantes, salutemque
                        suam desertam ab eo esse, quorum ne sepultura quidem relinquenda fuerit.
                            <milestone unit="par" n="10"/>Cum persequi regem vellent, a Numidis
                        excepti in castra revertuntur, conprehenso tamen reductoque Archagatho, qui
                        a patre noctis errore discesserat. <milestone unit="par" n="11"/>Agathocles
                        autem navibus, quibus reversus a Sicilia fuerat, cum custodibus earundem
                        Syracusas defertur, exemplum flagitii singulare,<milestone unit="par" n="12"
                        />rex exercitus sui desertor filiorumque pater proditor. <milestone
                            unit="par" n="13"/>Interim in Africa post fugam regis milites pactione
                        cum hostibus facta, interfectis Agathoclis liberis Karthaginiensibus se
                        tradidere. <milestone unit="par" n="14"/>Archagathus cum occideretur ab
                        Arcesilao, amico antea patris, rogavit eum, quidnam liberis eius facturum
                        Agathoclem putet, per quem ipse liberis careat. Tunc respondit satis habere
                        se, quod superstites eos esse Agathoclis liberis sciat. <milestone
                            unit="par" n="15"/>Post haec Poeni ad persequendas belli reliquias duces
                        in Siciliam miserunt, cum quibus Agathocles pacem aequis condicionibus
                        fecit.<lb/></p>
                </div>
            </div>
            <div type="lib" n="XXIII">
                <head>LIBER XXIII</head>
                <lb/>
                <div type="cap" n="1">
                    <p><milestone unit="par" n="1"/>Agathocles, rex Siciliae, pacificatus cum
                        Karthaginiensibus partem civitatium a se fiducia virium dissidentem armis
                        subegit. <milestone unit="par" n="2"/>Dein quasi angustis insulae terminis
                        clauderetur, cuius imperii partem primis incrementis ne speraverat quidem,
                        in Italiam transcendit, exemplum Dionysii secutus, qui multas Italiae
                        civitates subegerat. <milestone unit="par" n="3"/>Primi igitur hostes illi
                        Bruttii fuere, quia et fortissimi tum et opulentissimi videbantur, simul et
                        ad iniurias vicinorum prompti. <milestone unit="par" n="4"/>Nam multas
                        civitates Graeci nominis Italia expulerant;<milestone unit="par" n="5"
                        />auctores quoque suos Lucanos bello vicerant et pacem cum his aequis
                        legibus fecerant. <milestone unit="par" n="6"/>Tanta feritas animorum erat,
                        ut nec origini suae parcerent. <milestone unit="par" n="7"/>Namque Lucani
                        isdem legibus liberos suos quibus et Spartani instituere soliti erant.
                            <milestone unit="par" n="8"/>Quippe ab initio pubertatis in silvis inter
                        pastores habebantur sine ministerio servili, sine veste, quam induerent vel
                        cui incubarent, ut a primis annis duritiae parsimoniaeque sine ullo usu
                        urbis adsuescerent. <milestone unit="par" n="9"/>Cibus his praeda venatica,
                        potus aut lactis aut fontium liquor erat. Sic ad labores bellicos
                        indurabantur. <milestone unit="par" n="10"/>Horum igitur ex numero L primo
                        ex agris finitimorum praedare soliti, confluente deinde multitudine
                        sollicitati praeda cum plures facti essent, infestas regiones reddebant.
                            <milestone unit="par" n="11"/>Itaque fatigatus querelis sociorum
                        Dionysius, Siciliae tyrannus, sexcentos Afros ad conpescendos eos
                            miserat;<milestone unit="par" n="12"/>quorum castellum proditum sibi per
                        Bruttiam mulierem expugnaverunt ibique civitatem concurrentibus ad opinionem
                        novae urbis pastoribus statuerunt Bruttiosque se ex nomine mulieris
                        vocaverunt. <milestone unit="par" n="13"/>Primum illis cum Lucanis, originis
                        suae auctoribus, bellum fuit,<milestone unit="par" n="14"/>qua victoria
                        erecti cum pacem aequo iure fecissent, ceteros finitimos armis subegerunt
                        tantasque opes brevi consecuti sunt, ut perniciosi etiam regibus haberentur.
                            <milestone unit="par" n="15"/>Denique Alexander, rex Epiri, cum in
                        auxilium Graecarum civitatium cum magno exercitu in Italiam venisset, cum
                        omnibus copiis ab his deletus est. <milestone unit="par" n="16"/>Quare
                        feritas eorum successu felicitatis incensa diu terribilis finitimis fuit.
                            <milestone unit="par" n="17"/>Ad postremum inploratus Agathocles spe
                        ampliandi regni a Sicilia in Italiam traiecit.<lb/></p>
                </div>
                <div type="cap" n="2">
                    <p><milestone unit="par" n="1"/>Principio adventus opinione eius concussi
                        legatos ad eum societatem amicitiamque petentes miserunt. <milestone
                            unit="par" n="2"/>Quos Agathocles ad cenam invitatos, ne exercitum
                        traici viderent, et in posterum statuta his die conscensa navi frustratus
                        est. <milestone unit="par" n="3"/>Sed fraudis haud laetus eventus fuit,
                        siquidem reverti eum in Siciliam interiectis paucis diebus vis morbi
                            coegit,<milestone unit="par" n="4"/>quo toto corpore conprehensus per
                        omnes nervos articulosque umore pestifero grassante velut intestino
                        singulorum membrorum bello inpugnabatur. <milestone unit="par" n="5"/>Ex qua
                        desperatione bellum inter filium nepotemque eius regnum iam quasi mortui
                        vindicantibus oritur; occiso filio regnum nepos occupavit. <milestone
                            unit="par" n="6"/>Igitur Agathocles, cum morbi cura et aegritudo
                        graviores essent et inter se alterum alterius malo cresceret, desperatis
                        rebus uxorem suam Theoxenam genitosque ex ea duos parvulos cum omni pecunia
                        et familia regalique instrumento, quo praeter illum nemo regum ditior fuit,
                        navibus inpositos Aegyptum, unde uxorem acceperat, remittit, timens, ne
                        praedonem regni sui hostem paterentur. <milestone unit="par" n="7"/>Quamquam
                        uxor diu ne ab aegro divelleretur deprecata est, ne discessus suus adiungi
                        nepotis parricidio posset et tam cruente haec deseruisse virum quam ille
                        inpugnasse avum videretur. <milestone unit="par" n="8"/>Nubendo se non
                        prosperae tantum, sed omnis fortunae inisse societatem, nec invitam periculo
                        spiritus sui empturam, ut extremos viri spiritus exciperet et exsequiarum
                        officium, in quod profecta se nemo sit successurus, obsequio debitae
                        pietatis inpleret. <milestone unit="par" n="9"/>Discedentes parvuli flebili
                        ululatu amplexi patrem tenebant; ex altera parte uxor maritum non amplius
                        visura osculis fatigabat. Nec minus senis lacrimae miserabiles erant.
                            <milestone unit="par" n="10"/>Flebant hi morientem patrem, ille exules
                        liberos, hi discessu suo solitudinem patris, aegri senis, ille in spem regni
                        susceptos relinqui in egestate lugebat. <milestone unit="par" n="11"/>Inter
                        haec regia omnis adsistentium fletibus tam crudelis discidii inpleta
                        resonabat. <milestone unit="par" n="12"/>Tandem finem lacrimis necessitas
                        profectionis inposuit et mors regis proficiscentes filios insecuta est.
                            <milestone unit="par" n="13"/>Dum haec aguntur, Karthaginienses cognitis
                        quae in Sicilia agebantur, occasionem totius insulae occupandae datam sibi
                        existimantes magnis viribus eo traiciunt multasque civitates
                        subigunt.<lb/></p>
                </div>
                <div type="cap" n="3">
                    <p><milestone unit="par" n="1"/>Eo tempore et Pyrrus adversus Romanos bellum
                            gerebat,<milestone unit="par" n="2"/>qui inploratus a Sicilia in
                        auxilium, sicuti dictum est, cum Syracusas venisset, rex Siciliae sicut
                        Epiri appellatur. <milestone unit="par" n="3"/>Quarum rerum felicitate
                        laetus Heleno filio Siciliae velut avitum (nam susceptus ex filia Agathoclis
                        regis erat), Alexandro autem Italiae regnum destinat. <milestone unit="par"
                            n="4"/>Post haec multa secunda proelia cum Karthaginiensibus facit.
                            <milestone unit="par" n="5"/>Interiecto deinde tempore legati ab
                        Italicis sociis venere nuntiantes, resisti Romanis non posse deditionemque
                        futuram, nisi subveniat. <milestone unit="par" n="6"/>Anxius tam ambiguo
                        periculo incertusque quid ageret vel quibus primum subveniret, in utrumque
                        pronus consultabat;<milestone unit="par" n="7"/>quippe instantibus hinc
                        Karthaginiensibus, inde Romanis periculosum videbatur exercitum in Italiam
                        non traicere, periculosius a Sicilia deducere, ne aut illi non lata ope aut
                        hi deserti amitterentur. <milestone unit="par" n="8"/>In hoc aestu
                        periculorum tutissimus portus consiliorum visus est omnibus viribus
                        decernere in Sicilia et profligatis Karthaginiensibus victorem exercitum
                        transponere in Italiam. <milestone unit="par" n="9"/>Itaque conserto proelio
                        cum superior fuisset, quoniam tamen a Sicilia abiret pro victo fugere visus
                            est;<milestone unit="par" n="10"/>ac propterea socii ab eo defecerunt et
                        imperium Siciliae tam cito amisit, quam facile quaesierat. <milestone
                            unit="par" n="11"/>Sed nec in Italia meliore felicitate usus in Epirum
                        revertitur. Admirabilis utriusque res casus in exemplum fuit. <milestone
                            unit="par" n="12"/>Nam sicut ante secunda fortuna rebus supra vota
                        fluentibus Italiae Siciliaeque imperium et tot de Romanis victorias
                        adtraxerat, ita nunc adversa velut in ostentationem fragilitatis humanae
                        destruens, quae cumulaverat, Siciliensi ruinae naufragium maris et foedam
                        adversus Romanos pugnam turpemque ab Italia discessum adiecit.<lb/></p>
                </div>
                <div type="cap" n="4">
                    <p><milestone unit="par" n="1"/>Post profectionem a Sicilia Pyrri magistratus
                        Hiero creatur, cuius tanta moderatio fuit,<milestone unit="par" n="2"/>ut
                        consentiente omnium civitatium favore dux adversus Karthaginienses primum,
                        mox rex crearetur. <milestone unit="par" n="3"/>Huius futurae maiestatis
                        ipsa infantis educatio quasi praenuntia fuit. <milestone unit="par" n="4"
                        />Quippe genitus erat patre Hieroclito, nobili viro, cuius origo a Gelone,
                        antiquo Siciliae tyranno, manabat,<milestone unit="par" n="5"/>sed maternum
                        illi genus sordidum atque adeo pudibundum fuit. <milestone unit="par" n="6"
                        />Nam ex ancilla natus ac propterea a patre velut dehonestamentum generis
                        expositus fuerat. <milestone unit="par" n="7"/>Sed parvulum et humanae opis
                        egentem apes congesto circa iacentem melle multis diebus aluere. <milestone
                            unit="par" n="8"/>Ob quam rem responso aruspicum admonitus pater, qui
                        regnum infanti portendi canebant, parvulum recolligit omnique studio ad spem
                        maiestatis, quae promittebatur, instituit. <milestone unit="par" n="9"
                        />Eidem in ludo inter coaequales discenti lupus tabulam in turba puerorum
                        repente conspectus eripuit. <milestone unit="par" n="10"/>Adulescenti quoque
                        prima bella ineunti aquila in clipeo, noctua in hasta consedit. <milestone
                            unit="par" n="11"/>Quod ostentum et consilio cautum et manu promptum
                        regemque futurum significabat. <milestone unit="par" n="12"/>Denique
                        adversus provocatores saepe pugnavit semperque victoriam reportavit.
                            <milestone unit="par" n="13"/>A Pyrro rege multis militaribus donis
                        donatus est. <milestone unit="par" n="14"/>Pulchritudo ei corporis insignis,
                        vires quoque in homine admirabiles fuere. <milestone unit="par" n="15"/>In
                        adloquio blandus, in negotio iustus, in imperio moderatus, prorsus ut nihil
                        ei regium deesse praeter regnum videretur.<lb/></p>
                </div>
            </div>
            <div type="lib" n="XXIV">
                <head>LIBER XXIV</head>
                <lb/>
                <div type="cap" n="1">
                    <p><milestone unit="par" n="1"/>Dum haec in Sicilia geruntur, interim in Graecia
                        dissidentibus inter se bello Ptolomeo Cerauno et Antiocho et Antigono
                            regibus<milestone unit="par" n="2"/>omnes ferme Graeciae civitates
                        ducibus Spartanis, velut occasione data ad spem libertatis erectae, missis
                        invicem legatis, per quos in societatis foedera alligarentur, in bellum
                        prorumpunt et,<milestone unit="par" n="3"/>ne cum Antigono, sub cuius regno
                        erant, bellum coepisse viderentur, socios eius Aetolos adgrediuntur, causas
                        belli praetendentes,<milestone unit="par" n="4"/>quod consensu Graeciae
                        sacratum Apollini Cirraeum campum per vim occupassent. <milestone unit="par"
                            n="5"/>Huic bello ducem deligunt Area, qui adunato exercitu urbes
                        sataque in his campis posita depopulatur, quae auferri non poterant
                        incendit. <milestone unit="par" n="6"/>Quod cum e montibus conspicati
                        pastores Aetolorum essent, congregati admodum quingenti sparsos hostes
                        ignorantesque, quanta manus esset, quoniam conspectum illis metus et
                        incendiorum fumus abstulerat, consectantur trucidatisque admodum novem
                        milibus praedones in fugam verterunt. <milestone unit="par" n="7"
                        />Reparantibus deinde Spartanis bellum auxilium multae civitates negaverunt,
                        existimantes eos dominationem, non libertatem Graeciae quaerere. <milestone
                            unit="par" n="8"/>Interea inter reges bellum finitur; nam Ptolomeus
                        pulso Antigono cum regnum totius Macedoniae occupasset, pacem cum Antiocho
                        facit adfinitatemque cum Pyrro rege data ei in matrimonium filia sua
                        iungit.<lb/></p>
                </div>
                <div type="cap" n="2">
                    <p><milestone unit="par" n="1"/>Exinde externo metu deposito inpium et
                        facinorosum animum ad domesticae scelera convertit insidiasque Arsinoae,
                        sorori suae, instruit, quibus et filios eius vita et ipsam Cassandreae urbis
                        possessione privaret. <milestone unit="par" n="2"/>Primus ei dolus fuit
                        simulato amore sororis matrimonium petere; aliter enim ad sororis filios,
                        quorum regnum occupaverat, quam concordiae fraude pervenire non poterat.
                            <milestone unit="par" n="3"/>Sed nota scelerata Ptolomei voluntas sorori
                        erat. <milestone unit="par" n="4"/>Itaque non credenti mandat velle se cum
                        filiis eius regni consortium iungere; cum quibus non ideo se armis
                        contendisse, quoniam eripere his regnum, sed quod id facere sui muneris
                        vellet. <milestone unit="par" n="5"/>In hoc mitteret arbitrum iuris iurandi,
                        quo praesente apud deos patrios quibus vellet obsecrationibus se obligaret.
                            <milestone unit="par" n="6"/>Incerta Arsinoe quid ageret; si mitteret,
                        decipi periurio, si non mitteret, provocare rabiem fraternae crudelitatis
                        timebat. <milestone unit="par" n="7"/>Itaque plus liberis quam sibi timens,
                        quos matrimonio suo protecturam se arbitrabatur, mittit ex amicis suis
                            Dionem;<milestone unit="par" n="8"/>quo perducto in sanctissimum Iovis
                        templum veterrimae Macedonum religionis Ptolomeus sumptis in manus
                        altaribus, contingens ipsa simulacra et pulvinaria deorum inauditis
                        ultimisque execrationibus adiurat,<milestone unit="par" n="9"/>se sincera
                        fide sororis matrimonium petere nuncupaturumque se eam reginam, neque in
                        contumeliam eius se aliam uxorem aliosve quam filios eius liberos habiturum.
                        Arsinoe postquam et spe inpleta est et metu soluta, ipsa cum fratre
                        conloquitur, cuius vultus et blandientes oculi cum fidem non minorem quam
                        ius iurandum promitterent, reclamante Ptolomeo filio fraudem subesse, in
                        matrimonium fratris concedit.<lb/></p>
                </div>
                <div type="cap" n="3">
                    <p><milestone unit="par" n="1"/>Nuptiae magno apparatu laetitiaque omnium
                        celebrantur. <milestone unit="par" n="2"/>Ad contionem quoque vocato
                        exercitu capiti sororis diadema inponit reginamque eam appellat. <milestone
                            unit="par" n="3"/>Quo nomine in laetitiam effusa Arsinoe, quia quod
                        morte Lysimachi, prioris mariti, amiserat recepisset, ultro virum in urbem
                        suam Cassandream invitat, cuius urbis cupiditate fraus struebatur.
                            <milestone unit="par" n="4"/>Praegressa igitur virum diem festum urbi in
                        adventum eius indicit, domos, templa ceteraque omnia exornari iubet, aras
                        ubique hostiasque disponi;<milestone unit="par" n="5"/>filios quoque suos,
                        Lysimachum sedecim annos natum, Philippum triennio minorem, utrumque forma
                        insignem, coronatos occurrere iubet. <milestone unit="par" n="6"/>Quos
                        Ptolomeus ad celandam fraudem cupide et ultra modum verae adfectionis
                        amplexus osculis diu fatigat. <milestone unit="par" n="7"/>Vbi ad portam
                        ventum est, occupari arcem iubet, pueros interfici. Qui cum ad matrem
                        confugissent, in gremio eius inter ipsa oscula trucidantur, proclamante
                            Arsinoe,<milestone unit="par" n="8"/>quid tantum nefas aut nubendo aut
                        post nuptias contraxisset. Pro filiis saepe se percussoribus obtulit,
                        frequenter corpore suo puerorum corpora amplexata protexit vulneraque
                        excipere, quae liberis intendebantur, voluit. <milestone unit="par" n="9"
                        />Ad postremum etiam spoliata funeribus filiorum scissa veste et crinibus
                        sparsis cum duobus servulis ex urbe protracta Samothraciam in exilium abiit,
                        eo miserior, quod mori ei cum filiis non licuit. <milestone unit="par"
                            n="10"/>Sed nec Ptolomeo inulta scelera fuerunt; quippe diis
                        inmortalibus tot periuria et tam cruenta parricidia vindicantibus brevi post
                        a Gallis spoliatus regno captusque vitam ferro, ut meruerat,
                        amisit.<lb/></p>
                </div>
                <div type="cap" n="4">
                    <p><milestone unit="par" n="1"/>Namque Galli abundante multitudine, cum eos non
                        caperent terrae, quae genuerant, CCC milia hominum ad sedes novas quaerendas
                        velut ver sacrum miserunt. <milestone unit="par" n="2"/>Ex his portio in
                        Italia consedit, quae et urbem Romanam captam incendit<milestone unit="par"
                            n="3"/>et portio Illyricos sinus ducibus avibus (nam augurandi studio
                        Galli praeter ceteros callent) per strages barbarorum penetravit et in
                        Pannonia consedit;<milestone unit="par" n="4"/>gens aspera, audax,
                        bellicosa, quae prima post Herculem, cui ea res virtutis admirationem et
                        inmortalitatis fidem dedit, Alpium invicta iuga et frigore intractabilia
                        loca transcendit. <milestone unit="par" n="5"/>Ibi domitis Pannoniis per
                        multos annos cum finitimis varia bella gesserunt. <milestone unit="par"
                            n="6"/>Hortante deinde successu divisis agminibus alii Graeciam, alii
                        Macedoniam omnia ferro prosternentes petivere,<milestone unit="par" n="7"
                        />tantusque terror Gallici nominis erat, ut etiam reges non lacessiti ultro
                        pacem ingenti pecunia mercarentur. <milestone unit="par" n="8"/>Solus rex
                        Macedoniae Ptolomeus adventum Gallorum intrepidus audivit eisque cum paucis
                        et incompositis, quasi bella non difficilius quam scelera patrarentur,
                        parricidiorum furiis agitatus occurrit. <milestone unit="par" n="9"
                        />Dardanorum quoque legationem XX milia armatorum in auxilium offerentem
                        sprevit, addita insuper contumelia, actum de Macedonia dicens, si, cum totum
                        Orientem soli domuerint, nunc in vindictam finium Dardanis egeant;<milestone
                            unit="par" n="10"/>milites se habere filios eorum, qui sub Alexandro
                        rege stipendia toto orbe terrarum victores fecerint. <milestone unit="par"
                            n="11"/>Quae ubi Dardano regi nuntiata sunt, inclitum illud Macedoniae
                        regnum brevi inmaturi iuvenis temeritate casurum dixit.<lb/></p>
                </div>
                <div type="cap" n="5">
                    <p><milestone unit="par" n="1"/>Igitur Galli duce Belgio ad temptandos Macedonum
                        animos legatos ad Ptolomeum mittunt, offerentes pacem, si emere
                            velit;<milestone unit="par" n="2"/>sed Ptolomeus inter suos belli metu
                        pacem Gallos petere gloriatus est. <milestone unit="par" n="3"/>Nec minus
                        ferociter se legatis quam inter amicos iactavit, aliter se pacem daturum
                        negando, nisi principes suos obsides dederint et arma tradiderint; non enim
                        fidem se nisi inermibus habiturum. <milestone unit="par" n="4"/>Renuntiata
                        legatione risere Galli, undique adclamantes brevi sensurum, sibi an illi
                        consulentes pacem obtulerint. <milestone unit="par" n="5"/>Interiectis
                        diebus proelium conseritur;<milestone unit="par" n="6"/>victi Macedones
                        caeduntur; Ptolomeus multis vulneribus saucius capitur; caput eius amputatum
                        et lancea fixum tota acie ad terrorem hostium circumfertur. <milestone
                            unit="par" n="7"/>Paucos ex Macedonibus fuga servavit; ceteri aut capti
                        aut occisi. <milestone unit="par" n="8"/>Haec cum nuntiata per omnem
                        Macedoniam essent, portae urbium clauduntur, luctu omnia
                            replentur:<milestone unit="par" n="9"/>nunc orbitatem amissorum filiorum
                        dolebant, nunc excidia urbium metuebant, nunc Alexandri Philippique, regum
                        suorum, nomina sicuti numina in auxilium vocabant;<milestone unit="par"
                            n="10"/>sub illis se non solum tutos, verum etiam victores orbis
                        terrarum extitisse;<milestone unit="par" n="11"/>ut tuerentur patriam suam,
                        quam gloria rerum gestarum caelo proximam reddidissent, ut opem adflictis
                        ferrent, quos furor et temeritas Ptolomei regis perdidisset, orabant.
                            <milestone unit="par" n="12"/>Desperantibus omnibus non votis agendum
                        Sosthenes, unus de principibus Macedonum, ratus contracta iuventute et
                        Gallos victoria exultantes conpescuit et Macedoniam ab hostili populatione
                        defendit. <milestone unit="par" n="13"/>Ob quae virtutis beneficia multis
                        nobilibus regnum Macedoniae adfectantibus ignobilis ipse
                            praeponitur,<milestone unit="par" n="14"/>et cum rex ab exercitu
                        appellatus esset, ipse non in regis, sed in ducis nomen iurare milites
                        conpulit.<lb/></p>
                </div>
                <div type="cap" n="6">
                    <p><milestone unit="par" n="1"/>Interea Brennus, quo duce portio Gallorum in
                        Graeciam se effuderat, audita victoria suorum, qui Belgio duce Macedonas
                        vicerant, indignatus parta victoria opimam praedam et Orientis spoliis
                        onustam tam facile relictam esse, ipse adunatis CL milibus peditum et XV
                        milibus equitum in Macedoniam inrumpit. <milestone unit="par" n="2"/>Cum
                        agros villasque popularetur, occurrit ei cum instructo exercitu Macedonum
                        Sosthenes; sed pauci a pluribus, trepidi a valentibus facile vincuntur.
                            <milestone unit="par" n="3"/>Itaque cum victi se Macedones intra muros
                        urbium condidissent, victor Brennus nemine prohibente totius Macedoniae
                        agros depraedatur. <milestone unit="par" n="4"/>Inde quasi terrena iam
                        spolia sorderent, animum ad deorum inmortalium templa convertit, scurriliter
                        iocatus locupletes deos largiri hominibus oportere. <milestone unit="par"
                            n="5"/>Statim igitur Delphos iter vertit, praedam religioni, aurum
                        offensae deorum inmortalium praeferens; quos nullis opibus egere, ut qui eas
                        largiri hominibus solent, adfirmabat. <milestone unit="par" n="6"/>Templum
                        autem Apollinis Delphis positum est in monte Parnasso, in rupe undique
                        inpendente; ibi civitatem frequentia hominum fecit, qui admiratione
                        maiestatis undique concurrentes in eo saxo consedere. <milestone unit="par"
                            n="7"/>Atque ita templum et civitatem non muri, sed praecipitia, nec
                        manu facta, sed naturalia praesidia defendunt, prorsus ut incertum sit,
                        utrum munimentum loci an maiestas dei plus hic admirationis habeat.
                            <milestone unit="par" n="8"/>Media saxi rupes in formam theatri
                        recessit. Quamobrem et hominum clamor et si quando accedit tubarum sonus,
                        personantibus et resonantibus inter se rupibus multiplex audiri ampliorque
                        quam editur resonare solet. Quae res maiorem maiestatis terrorem ignaris rei
                        et admirationem stupentibus plerumque adfert. <milestone unit="par" n="9"
                        />In hoc rupis amfractu media ferme montis altitudine planities exigua est,
                        atque in ea profundum terrae foramen, quod in oracula patet, ex quo frigidus
                        spiritus vi quadam velut vento in sublime expulsus mentes vatum in vecordiam
                        vertit inpletasque deo responsa consulentibus dare cogit. <milestone
                            unit="par" n="10"/>Multa igitur ibi et opulenta regum ac populorum
                        visuntur munera quaeque magnificentia sui reddentium vota gratam voluntatem
                        et deorum responsa manifestant.<lb/></p>
                </div>
                <div type="cap" n="7">
                    <p><milestone unit="par" n="1"/>Igitur Brennus cum in conspectu haberet templum,
                        diu deliberavit, an confestim rem adgrederetur an vero fessis via militibus
                        noctis spatium ad resumendas vires daret. <milestone unit="par" n="2"
                        />Aenianum et Thessalorum duces, qui se ad praedae societatem iunxerant,
                        amputari moras iubebant, dum inparati hostes et recens adventus sui terror
                            esset;<milestone unit="par" n="3"/>interiecta nocte et animos hostibus,
                        forsitan et auxilia accessura, et, vias, quae tunc pateant, obstructum iri.
                            <milestone unit="par" n="4"/>Sed Gallorum vulgus ex longa inopia, ubi
                        primum vino ceterisque commeatibus referta rura invenit, non minus
                        abundantia quam victoria laetum per agros se sparserat,<milestone unit="par"
                            n="5"/>desertisque signis ad occupanda omnia pro victoribus vagabantur.
                        Quae res dilationem Delphis dedit. <milestone unit="par" n="6"/>Prima namque
                        opinione adventus Gallorum prohibiti agrestes oraculis feruntur messes
                        vinaque villis efferre. <milestone unit="par" n="7"/>Cuius rei salutare
                        praeceptum non prius intellectum est, quam vini ceterarumque copiarum
                        abundantia velut mora Gallis obiecta auxilia finitimorum convenere. 8, Prius
                        itaque urbem suam Delphi aucti viribus sociorum permunivere, quam Galli vino
                        velut praedae incubantes ad signa revocarentur. <milestone unit="par" n="9"
                        />Habebat Brennus lecta ex omni exercitu peditum sexaginta quinque milia;
                        Delphorum sociorumque non nisi quattuor milia milites erant,<milestone
                            unit="par" n="10"/>quorum contemptu Brennus ad acuendos suorum animos
                        praedae ubertatem omnibus ostendebat statuasque cum quadrigis, quarum ingens
                        copia procul visebatur, solido auro fusas esse plusque in pondere quam in
                        specie habere praedae adfirmabat.<lb/></p>
                </div>
                <div type="cap" n="8">
                    <p> Hac adseveratione incitati Galli, simul et hesterno mero saucii, sine
                        respectu periculorum in bellum ruebant. <milestone unit="par" n="2"/>Contra
                        Delphi plus in deo quam in viribus deputantes cum contemptu hostium
                        resistebant scandentesque Gallos e summo montis vertice partim saxo, partim
                        armis obruebant. <milestone unit="par" n="3"/>In hoc partium certamine
                        repente universorum templorum antistites, simul et ipsae vates sparsis
                        crinibus cum insignibus atque infulis pavidi vecordesque in primam
                        pugnantium aciem procurrunt. <milestone unit="par" n="4"/>Advenisse deum
                        clamant, eumque se vidisse desilientem in templum per culminis aperta
                            fastigia,<milestone unit="par" n="5"/>dum omnes opem dei suppliciter
                        inplorant, iuvenem supra humanum modum insignis pulchritudinis; comitesque
                        ei duas armatas virgines ex propinquis duabus Dianae Minervaeque aedibus
                            occurrisse;<milestone unit="par" n="6"/>nec oculis tantum haec se
                        perspexisse, audisse etiam stridorem arcus ac strepitum armorum. <milestone
                            unit="par" n="7"/>Proinde ne cunctarentur diis antesignanis hostem
                        caedere et victoriae deorum socios se adiungere summis obsecrationibus
                        monebant. <milestone unit="par" n="8"/>Quibus vocibus incensi omnes certatim
                        in proelium prosiliunt. <milestone unit="par" n="9"/>Praesentiam dei et ipsi
                        statim sensere, nam et terrae motu portio montis abrupta Gallorum stravit
                        exercitum et confertissimi cunei non sine vulneribus hostium dissipati
                        ruebant. <milestone unit="par" n="10"/>Insecuta deinde tempestas est, quae
                        grandine et frigore saucios ex vulneribus absumpsit. <milestone unit="par"
                            n="11"/>Dux ipse Brennus cum dolorem vulnerum ferre non posset, pugione
                        vitam finivit. <milestone unit="par" n="12"/>Alter ex ducibus punitis belli
                        auctoribus cum decem milibus sauciorum citato agmine Graecia excedit.
                            <milestone unit="par" n="13"/>Sed nec fugientibus fortuna commodior
                        fuit, siquidem pavidis nulla sub tectis acta nox, nullus sine labore et
                        periculo dies;<milestone unit="par" n="14"/>adsidui imbres et gelu nix
                        concreta et fames et lassitudo et super haec maximum pervigiliae malum
                        miseras infelicis belli reliquias obterebant. <milestone unit="par" n="15"
                        />Gentes quoque nationesque, per quas iter habebant, palantes velut praedam
                        sectabantur. <milestone unit="par" n="16"/>Quo pacto evenit, ut nemo ex
                        tanto exercitu, qui paulo ante fiducia virium etiam deos contemnebat, vel ad
                        memoriam tantae cladis superesset.<lb/></p>
                </div>
            </div>
            <div type="lib" n="XXV">
                <head>LIBER XXV</head>
                <lb/>
                <div type="cap" n="1">
                    <p><milestone unit="par" n="1"/>Inter duos reges, Antigonum et Antiochum statuta
                        pace cum in Macedoniam Antigonus reverteretur, novus eidem repente hostis
                        exortus est<milestone unit="par" n="2"/>Quippe Galli, qui a Brenno duce, cum
                        in Graeciam proficisceretur, ad terminos gentis tuendos relicti fuerant, ne
                        soli desides viderentur, peditum XV milia, equitum tria milia
                            armaverunt<milestone unit="par" n="3"/>fugatisque Getarum Triballorumque
                        copiis Macedoniae inminentes legatos ad regem miserunt, qui pacem ei venalem
                        offerrent, simul et regis castra specularentur. <milestone unit="par" n="4"
                        />Quos Antigonus pro regali munificentia ingenti apparatu epularum ad cenam
                        invitavit. <milestone unit="par" n="5"/>Sed Galli expositum grande auri
                        argentique pondus admirantes atque praedae ubertate sollicitati infestiores
                        quam venerant revertuntur. <milestone unit="par" n="6"/>Quibus et elephantos
                        ad terrorem velut invisitatas barbaris formas rex ostendi
                            iusserat,<milestone unit="par" n="7"/>naves onustas copiis demonstrari,
                        ignarus, quod, quibus ostentatione virium metum se inicere existimabat,
                        eorum animos ut ad opimam praedam sollicitabat. <milestone unit="par" n="8"
                        />Itaque legati reversi ad suos omnia in maius extollentes opes pariter et
                        neglegentiam regis ostendunt;<milestone unit="par" n="9"/>referta auro et
                        argento castra, sed neque vallo fossave munita; et quasi satis munimenti in
                        divitiis haberent, ita eos omnia officia militaria intermisisse,<milestone
                            unit="par" n="10"/>prorsus quasi ferri auxilio non indigerent, quoniam
                        auro abundarent.<lb/></p>
                </div>
                <div type="cap" n="2">
                    <p><milestone unit="par" n="1"/>Hac relatione avidae gentis animi satis ad
                        praedam incitabantur;<milestone unit="par" n="2"/>accedebat tamen et
                        exemplum Belgi, qui non magno ante tempore Macedonum exercitum cum rege
                        trucidaverat. <milestone unit="par" n="3"/>Itaque consentientibus omnibus
                        nocte castra regis adgrediuntur, qui praesentiens tantam tempestatem signum
                        pridie dederat, ut omnibus ablatis in proxima silva taciti se occultarent.
                        Neque aliter servata castra quam quod deserta sunt,<milestone unit="par"
                            n="4"/>siquidem Galli, ubi omnia vacantia nec sine defensoribus modo,
                        verum etiam sine custodibus vident, non fugam hostium, sed dolum
                        arbitrantes, diu intrare portas timuerunt. <milestone unit="par" n="5"/>Ad
                        postremum integris et intactis munimentis scrutantes potius quam diripientes
                        castra occupaverunt. <milestone unit="par" n="6"/>Nunc ablatis quae
                        invenerant ad litus convertuntur. Ibi dum naves incautius diripiunt, a
                        remigibus et ab exercitus parte, quae eo cum coniugibus et liberis
                        confugerant, nihil tale metuentes trucidantur, tantaque caedes Gallorum
                            fuit,<milestone unit="par" n="7"/>ut Antigono pacem opinio huius
                        victoriae non a Gallis tantum, verum etiam a finitimorum feritate
                        praestiterit. <milestone unit="par" n="8"/>Quamquam Gallorum ea tempestate
                        tantae fecunditatis iuventus fuit, ut Asiam omnem velut examine aliquo
                        inplerent. <milestone unit="par" n="9"/>Denique neque reges Orientis sine
                        mercennario Gallorum exercitu ulla bella gesserunt, neque pulsi regno ad
                        alios quam ad Gallos confugerunt. <milestone unit="par" n="10"/>Tantus
                        terror Gallici nominis et armorum invicta felicitas erat, ut aliter neque
                        maiestatem suam tutam neque amissam recuperare se posse sine Gallica virtute
                        arbitrarentur. <milestone unit="par" n="11"/>Itaque in auxilium a Bithyniae
                        rege invocati regnum cum eo parta victoria diviserunt eamque regionem
                        Gallograeciam cognominaverunt.<lb/></p>
                </div>
                <div type="cap" n="3">
                    <p><milestone unit="par" n="1"/>Dum haec in Asia geruntur, interim in Sicilia
                        Pyrrus a Poenis navali proelio victus ab Antigono, Macedoniae rege,
                        supplementum militum per legatos petit, denuntians,<milestone unit="par"
                            n="2"/>ni mittat, redire se in regnum necesse habere, incrementa rerum,
                        quae de Romanis voluerit, de ipso quaesiturum. Quod ubi negatum legati
                        retulerunt, dissimulatis causis repentinam fingit profectionem. <milestone
                            unit="par" n="4"/>Socios interim parare bellum iubet, arcis Tarentinae
                        custodiam Heleno filio et amico Miloni tradit. <milestone unit="par" n="5"
                        />Reversus in Epirum statim fines Macedoniae invadit; cui Antigonus cum
                        exercitu occurrit victusque proelio in fugam vertitur. <milestone unit="par"
                            n="6"/>Atque ita Pyrrus Macedoniam in deditionem accepit et veluti damna
                        amissae Siciliae Italiaeque adquisito Macedoniae regno pensasset, relictum
                        Tarenti filium et amicum arcessit. <milestone unit="par" n="7"/>Antigonus
                        autem cum paucis equitibus, fugae comitibus, repente fortunae ornamentis
                        destitutus amissi regni speculaturus eventus Thessalonicam se recepit, ut
                        inde cum conducta Gallorum mercennaria manu bellum repararet. <milestone
                            unit="par" n="8"/>Rursus ab Ptolomeo, Pyrri filio, funditus victus; cum
                        septem comitibus fugiens non iam reciperandi regni spem, sed salutis
                        latebras ac fugae solitudines captat.<lb/></p>
                </div>
                <div type="cap" n="4">
                    <p><milestone unit="par" n="1"/>Igitur Pyrrus in tanto fastigio regni conlocatus
                        iam nec eo, ad quod votis perveniendum fuerat, contentus Graeciae Asiaeque
                        regna meditatur. <milestone unit="par" n="2"/>Neque illi maior ex imperio
                        quam ex bello voluptas erat, nec quicquam Pyrrum, qua tulisset imperium,
                        sustinere valuit. <milestone unit="par" n="3"/>Sed ut ad devincenda regna
                        invictus habebatur, ita devictis adquisitisque celeriter carebat. Tanto
                        melius studebat adquirere imperia quam retinere. <milestone unit="par" n="4"
                        />Itaque cum copias Chersoneso transposuisset, legationibus Atheniensium et
                        Achaeorum Messeniorumque excipitur. <milestone unit="par" n="5"/>Sed et
                        Graecia omnis admiratione nominis eius, simul et rerum adversus Romanos
                        Poenosque gestarum adtonita adventum eius expectabat. <milestone unit="par"
                            n="6"/>Primum illi bellum adversus Spartanos fuit; maiore mulierum quam
                        virorum virtute exceptus et Ptolomeum filium et exercitus partem
                        robustissimam amisit;<milestone unit="par" n="7"/>quippe oppugnanti urbem ad
                        tutelam patriae tanta multitudo feminarum concurrit, ut non fortius victus
                        quam verecundius recederet. <milestone unit="par" n="8"/>Porro Ptolomeum
                        filium eius adeo strenuum et manu fortem fuisse tradunt, ut urbem Corcyram
                        cum sexagesimo ceperit, idem proelio navali quinqueremem ex scapha cum
                        septimo insiluerit captamque tenuerit,<milestone unit="par" n="9"/>in
                        oppugnatione quoque Spartanorum usque in mediam urbem equo procucurrerit
                        ibique concursu multitudinis interfectus sit. <milestone unit="par" n="10"
                        />Cuius corpus ut relatum patri est, dixisse Pyrrum ferunt, aliquanto
                        tardius eum, quam timuerit ipse vel temeritas eius meruerit, occisum
                        esse.<lb/></p>
                </div>
                <div type="cap" n="5">
                    <p><milestone unit="par" n="1"/>Repulsus ab Spartanis Pyrrus Argos petit; ibi
                        dum Antigonum in urbe clausum expugnare conatur, inter confertissimos
                        violentissime dimicans saxo de muris ictus occiditur. <milestone unit="par"
                            n="2"/>Caput eius Antigono refertur, qui victoria mitius usus filium
                        eius Helenum cum Epirotis sibi deditum in regnum remisit eique insepulti
                        patris ossa in patriam referenda tradidit. <milestone unit="par" n="3"
                        />Satis constans inter omnes auctores fama est, nullum nec eius nec
                        superioris aetatis regem conparandum Pyrro fuisse, raroque non inter reges
                        tantum, verum etiam inter inlustres viros aut vitae sanctioris aut iustitiae
                        probatioris visum fuisse,<milestone unit="par" n="4"/>scientiam certe rei
                        militaris in illo viro tantam fuisse, ut cum Lysimacho, Demetrio, Antigono,
                        tantis regibus, bella gesserit, invictus semper fuerit,<milestone unit="par"
                            n="5"/>Illyriorum quoque, Siculorum Romanorumque et Karthaginiensibus
                        bellis numquam inferior, plerumque etiam victor extiterit;<milestone
                            unit="par" n="6"/>qui patriam certe suam angustam ignobilemque fama
                        rerum gestarum et claritate nominis sui toto orbe inlustrem
                        reddiderit.<lb/></p>
                </div>
            </div>
            <div type="lib" n="XXVI">
                <head>LIBER XXVI</head>
                <lb/>
                <div type="cap" n="1">
                    <p><milestone unit="par" n="1"/>Post mortem Pyrri non in Macedonia tantum, verum
                        etiam in Asia Graeciaque magni bellorum motus fuere. <milestone unit="par"
                            n="2"/>Nam et Peloponnensii per proditionem Antigono traditi;<milestone
                            unit="par" n="3"/>et variante hominum partim dolore, partim gaudio,
                        prout singulae civitates aut auxilium de Pyrro speraverant aut metus
                        sustinuerant, ita aut cum Antigono societatem iungebant aut mutuis inter se
                        odiis in bellum ruebant. <milestone unit="par" n="4"/>Inter hunc turbatarum
                        provinciarum motum Epiorum quoque urbs ab Aristotimo principe per tyrannidem
                        occupatur. <milestone unit="par" n="5"/>A quo cum multi ex primoribus
                        occisi, plures in exilium acti essent, Aetolis per legatos postulantibus,
                        coniuges liberosque exulum redderet,<milestone unit="par" n="6"/>primo
                        negavit, postea, quasi paeniteret, proficiscendi ad suos potestatem omnibus
                        matronis dedit diemque profectionis statuit. <milestone unit="par" n="7"
                        />Illae, quasi in perpetuum cum viris exulaturae, pretiosissima quaeque
                        auferentes, cum ad portam quasi uno agmine profecturae convenissent, omnibus
                        rebus spoliatae in carcerem recluduntur, occisis prius in gremio matrum
                        parvulis liberis, virginibus ad stuprum direptis. <milestone unit="par"
                            n="8"/>Hac tam saeva dominatione stupentibus omnibus princeps eorum
                        Hellanicus, senex et liberis orbus, ut qui nec aetatis nec pigneris respectu
                        timeret, contractos domum fidissimos amicorum in vindictam patriae hortatur.
                            <milestone unit="par" n="9"/>Cunctantibus privato periculo publicum
                        finire et deliberandi spatium postulantibus arcessitis servis iubet obserari
                        fores tyrannoque nuntiare, mitteret qui coniuratos apud se conprehenderet;
                        obiectans singulis se, quia liberandae patriae auctor esse non possit,
                        desertae ultorem futurum. <milestone unit="par" n="10"/>Tunc illi ancipiti
                        periculo circumventi honestiorem viam eligentes coniurant in tyranni necem,
                        atque ita Aristotimus quinto quam tyrannidem occupaverat mense
                        opprimitur.<lb/></p>
                </div>
                <div type="cap" n="2">
                    <p><milestone unit="par" n="1"/>Interea Antigonus cum multiplici bello et
                        Ptolomei regis et Spartanorum premeretur novusque illi hostis Gallograeciae
                        exercitus adfluxisset, in speciem castrorum parva manu adversus ceteros
                        relicta adversus Gallos totis viribus proficiscitur. <milestone unit="par"
                            n="2"/>Quibus cognitis Galli, cum et ipsi se proelio pararent, in
                        auspicia pugnae hostias caedunt, quarum extis cum magna caedes interitusque
                        omnium praediceretur, non in timorem, sed in furorem versi sperantesque
                        deorum minas expiari caede suorum posse, coniuges et liberos suos trucidant,
                        auspicia belli a parricidio incipientes. <milestone unit="par" n="3"/>Tanta
                        rabies feros animos invaserat, ut non parcerent aetati, cui etiam hostes
                        pepercissent, bellumque internecivum cum liberis liberorumque matribus
                        gererent, pro quibus bella suscipi solent. <milestone unit="par" n="4"
                        />Itaque quasi scelere vitam victoriamque redemissent, sicut erant cruenti
                        ex recenti suorum caede, in proelium non meliore eventu quam omine
                            proficiscuntur;<milestone unit="par" n="5"/>siquidem pugnantes prius
                        parricidiorum furiae quam hostes circumvenere, obversantibusque ante oculos
                        manibus interemptorum omnes occidione caesi. <milestone unit="par" n="6"
                        />Tanta strages fuit, ut pariter cum hominibus dii consensisse in exitium
                        parricidarum viderentur. <milestone unit="par" n="7"/>Post huius pugnae
                        eventum Ptolomeus et Spartani victorem hostium exercitum declinantes in
                        tutiora se recipiunt. <milestone unit="par" n="8"/>Antigonus quoque ubi
                        eorum discessum videt, recenti adhuc ex priore victoria militum ardore
                        bellum Atheniensibus infert. <milestone unit="par" n="9"/>In quo cum
                        occupatus esset, interim Alexander, rex Epiri, ulcisci mortem patris Pyrri
                        cupiens fines Macedoniae depopulatur. <milestone unit="par" n="10"/>Adversus
                        quem cum reversus a Graecia Antigonus esset, transitione militum destitutus
                        regnum Macedoniae cum exercitu amittit. <milestone unit="par" n="11"/>Huius
                        filius Demetrius, puer admodum, absente patre reparato exercitu non solum
                        amissam Macedoniam recepit, verum etiam Epiri regno Alexandrum spoliat.
                            <milestone unit="par" n="12"/>Tanta vel mobilitas militum vel fortunae
                        varietas erat, ut vicissim reges nunc exules, <supplied>exules</supplied>
                        nunc reges viderentur.</p>
                </div>
                <div type="cap" n="3">
                    <p><milestone unit="par" n="1"/>Igitur Alexander, cum exul ad Acarnanas
                        confugisset, non minore Epirotarum desiderio quam sociorum auxilio in regnum
                        restituitur. <lb/>
                        <milestone unit="par" n="2"/> Per idem tempus rex Cyrenarum Magas decedit,
                        qui ante infirmitatem Beronicen, unicam filiam, ad finienda cum Ptolomeo
                        fratre certamina filio eius desponderat. <milestone unit="par" n="3"/>Sed
                        post mortem regis mater virginis Arsinoe, ut invita se contractum
                        matrimonium solveretur, misit qui ad nuptias virginis regnumque Cyrenarum
                        Demetrium, fratrem regis Antigoni, a Macedonia arcesserent, qui et ipse ex
                        filia Ptolomei procreatus erat. <milestone unit="par" n="4"/>Sed nec
                        Demetrius moram fecit. Itaque cum secundante vento celeriter Cyrenas
                        advolasset, fiducia pulchritudinis, qua animis placere socrus coeperat,
                        statim a principio superbus regiae familiae militibusque inpotens erat
                        studiumque placendi a virgine in matrem contulerat. <milestone unit="par"
                            n="5"/>Quae res suspecta primo virgini, dein popularibus militibusque
                        invisa fuit. <milestone unit="par" n="6"/>Itaque versis omnium animis in
                        Ptolomei filium insidiae Demetrio conparantur, cui, cum in lectum socrus
                        concessisset, percussores inmittuntur. <milestone unit="par" n="7"/>Sed
                        Arsinoe audita voce filiae ad fores stantis et praecipientis, ut matri
                        parceretur, adulterum paulisper corpore suo protexit. <milestone unit="par"
                            n="8"/>Quo interfecto Beronice et stupra matris salva pietate ulta est
                        et in matrimonio sortiendo iudicium patris secuta.<lb/></p>
                </div>
            </div>
            <div type="lib" n="XXVII">
                <head>LIBER XXVII</head>
                <lb/>
                <div type="cap" n="1">
                    <p><milestone unit="par" n="1"/>Mortuo Syriae rege Antiocho, cum in locum eius
                        filius Seleucus successisset, hortante matre Laodice, quae prohibere
                        debuerat, auspicia regni a parricidio coepit;<milestone unit="par" n="2"
                        />quippe Beronicen, novercam suam, sororem Ptolomei, regis Aegypti, cum
                        parvulo fratre ex ea suscepto interfecit. <milestone unit="par" n="3"/>Quo
                        facinore perpetrato et infamiae maculam subiit et Ptolomei se bello
                        inplicuit. <milestone unit="par" n="4"/>Porro Beronice, cum ad se
                        interficiendam missos didicisset, Daphinae se claudit. <milestone unit="par"
                            n="5"/>Vbi cum obsideri eam cum parvulo filio nuntiatum Asiae
                        civitatibus esset, recordatione paternae maiorumque eius dignitatis casum
                        tam indignae fortunae miserantes auxilia ei omnes misere. <milestone
                            unit="par" n="6"/>Frater quoque Ptolomeus periculo sororis exterritus
                        relicto regno cum omnibus viribus advolat. <milestone unit="par" n="7"/>Sed
                        Beronice ante adventum auxiliorum, cum vi expugnari non posset, dolo
                        circumventa trucidatur. Indigna res omnibus visa. <milestone unit="par"
                            n="8"/>Itaque <del>cum</del> universae civitates <del>quae defecerant,
                            ingentem classem conparassent, repente</del> exemplo crudelitatis
                        exterritae simul et in ultionem eius, quam defensuri fuerant, Ptolomeo se
                            tradunt,<milestone unit="par" n="9"/>qui nisi in Aegyptum domestica
                        seditione revocatus esset, totum regnum Seleuci occupasset . <milestone
                            unit="par" n="10"/>Tantum vel illi odium parricidale scelus vel huic
                        favorem indigne peremptae mors sororis adtulerat.<lb/></p>
                </div>
                <div type="cap" n="2">
                    <p><milestone unit="par" n="1"/>Post discessum Ptolomei Seleucus cum adversus
                        civitates, quae defecerant, ingentem classem conparasset, repente velut diis
                        ipsis parricidium vindicantibus orta tempestate classem naufragio
                            amittit;<milestone unit="par" n="2"/>nec quicquam illi ex tanto adparatu
                        praeter nudum corpus et spiritum et paucos naufragii comites residuos
                        fortuna fecit. <milestone unit="par" n="3"/>Misera quidem res, optanda
                        Seleuco fuit; siquidem civitates, quae odio eius ad Ptolomeum transierant,
                        velut diis arbitris satisfactum sibi esset, repentina animorum mutatione in
                        naufragi misericordiam versae imperio se eius restituunt. <milestone
                            unit="par" n="4"/>Laetus igitur malis suis et damnis ditior redditus
                        veluti par viribus bellum Ptolomeo infert,<milestone unit="par" n="5"/>sed
                        quasi ad ludibrium tantum Fortunae natus esset nec propter aliud opes regni
                        recepisset, quam ut amitteret, victus proelio non multo quam post naufragium
                        comitatior trepidus Antiochiam confugit. <milestone unit="par" n="6"/>Inde
                        ad Antiochum fratrem litteras facit, quibus auxilium eius inplorat oblata ei
                        Asia intra finem Tauri montis in praemium latae opis. <milestone unit="par"
                            n="7"/>Antiochus autem cum esset annos XIV natus, supra aetatem regni
                        avidus occasionem non tam pio animo, quam offerebatur, adripuit, sed
                        latronis more fratri totum eripere cupiens puer sceleratam virilemque sumit
                        audaciam. <milestone unit="par" n="8"/>Vnde Hierax est cognominatus, quia
                        non hominis, sed accipitris ritu in alienis eripiendis vitam sectaretur.
                            <milestone unit="par" n="9"/>Interea Ptolomeus cum Antiochum in auxilium
                        Seleuco venire cognovisset, ne cum duobus uno tempore dimicaret, in annos X
                        cum Seleuco pacem facit;<milestone unit="par" n="10"/>sed pax ab hoste data
                        interpellatur a fratre, qui conducto Gallorum mercennario exercitu pro
                        auxilio bellum, pro fratre hostem imploratus exhibuit. <milestone unit="par"
                            n="11"/>In eo proelio virtute Gallorum victor quidem Antiochus fuit, sed
                        Galli arbitrantes Seleucum in proelio cecidisse in ipsum Antiochum arma
                        vertere, liberius depopulaturi Asiam, si omnem stirpem regiam extinxissent.
                            <milestone unit="par" n="12"/>Quod ubi sensit Antiochus, velut a
                        praedonibus auro se redemit societatemque cum mercennariis suis
                        iungit.<lb/></p>
                </div>
                <div type="cap" n="3">
                    <p><milestone unit="par" n="1"/>Interea rex Bithyniae Eumenes sparsis
                        consumptisque fratribus bello intestinae discordiae quasi vacantem Asiae
                        possessionem invasurus victorem Antiochum Gallosque adgreditur. <milestone
                            unit="par" n="2"/>Nec difficile saucios adhuc ex superiore congressione
                        integer ipse viribus superat. <milestone unit="par" n="3"/>Ea namque
                        tempestate omnia bella in exitium Asiae gerebantur: uti quisque fortior
                        fuisset, Asiam velut praedam occupabat. <milestone unit="par" n="4"
                        />Seleucus et Antiochus fratres bellum propter Asiam gerebant, Ptolomeus,
                        rex Aegypti, sub specie sororiae ultionis Asiae inhiabat. <milestone
                            unit="par" n="5"/>Hinc Bithynus Eumenes, inde Galli, humiliorum semper
                        mercennaria manus, Asiam depopulabantur, cum interea nemo defensor Asiae
                        inter tot praedones inveniebatur. <milestone unit="par" n="6"/>Victo
                        Antiocho cum Eumenes maiorem partem Asiae occupasset, ne tunc quidem fratres
                        perdito praemio, propter quod bellum gerebant, concordare potuerunt, sed
                        omisso externo hoste in mutuum exitium bellum reparant. <milestone
                            unit="par" n="7"/>In eo Antiochus denuo victus multorum dierum fuga
                        fatigatus tandem ad socerum suum Ariamenem, regem Cappadociae, pervehitur.
                            <milestone unit="par" n="8"/>A quo cum benigne primum exceptus esset,
                        interiectis diebus cognito quod insidiae sibi pararentur, salutem fuga
                        quaesivit. <milestone unit="par" n="9"/>Igitur cum profugo nusquam tutus
                        locus esset, ad Ptolomeum hostem, cuius fidem tutiorem quam fratris
                        existimabat, decurrit, memor vel quae facturus fratri esset vel quae
                        meruisset a fratre. <milestone unit="par" n="10"/>Sed Ptolomeus non amicior
                        dedito quam hosti factus adservari eum artissima custodia iubet. <milestone
                            unit="par" n="11"/>Hinc quoque Antiochus opera cuiusdam meretricis
                        adiutus, quam familiarius noverat, deceptis custodibus elabitur fugiensque a
                        latronibus interficitur. <milestone unit="par" n="12"/>Seleucus quoque
                        iisdem ferme diebus amisso regno equo praecipitatus finitur. Sic fratres
                        quasi et germanis casibus exules ambo post regna scelerum suorum poenas
                        luerunt.<lb/></p>
                </div>
            </div>
            <div type="lib" n="XXVIII">
                <head>LIBER XXVIII</head>
                <lb/>
                <div type="cap" n="1">
                    <p><milestone unit="par" n="1"/>Olympias, Pyrri Epirotae regis filia, amisso
                        marito eodemque germano fratre Alexandro cum tutelam filiorum ex eo
                        susceptorum, Pyrri et Ptolomei, regnique administrationem in se recepisset,
                        Aetolis partem Acarnaniae, quam in portionem belli pater pupillorum
                        acceperat, eripere volentibus ad regem Macedoniae Demetrium<milestone
                            unit="par" n="2"/>decurrit eique habenti uxorem Antiochi, regis Syriae,
                        sororem filiam suam Phthiam in matrimonium tradit, ut auxilium, quod
                        misericordia non poterat, iure cognationis obtineret. <milestone unit="par"
                            n="3"/>Fiunt igitur nuptiae, quibus et novi matrimonii gratia adquiritur
                        et veteris offensa contrahitur. <milestone unit="par" n="4"/>Nam prior uxor,
                        velut matrimonio pulsa, sponte sua ad fratrem Antiochum discedit eumque in
                        mariti bellum inpellit. <lb/>
                        <milestone unit="par" n="5"/> Acarnanes quoque diffisi Epirotis adversus
                        Aetolos auxilium Romanorum inplorantes obtinuerunt a Romano
                            senatu,<milestone unit="par" n="6"/>ut legati mitterentur, qui
                        denuntiarent Aetolis, praesidia ab urbibus Acarnaniae deducerent
                        paterenturque liberos esse, qui soli quondam adversus Troianos, auctores
                        originis suae, auxilia Graecis non miserint.<lb/></p>
                </div>
                <div type="cap" n="2">
                    <p><milestone unit="par" n="1"/>Sed Aetoli legationem Romanorum superbe
                        audivere, Poenos illis et Gallos, a quibus tot bellis occidione caesi
                            sint,<milestone unit="par" n="2"/>exprobrantes dicentesque prius illis
                        portas adversus Karthaginienses aperiendas, quas clauserit metus Punici
                        belli, quam in Graeciam arma transferenda. <milestone unit="par" n="3"
                        />Meminisse deinde iubent, qui quibus minentur. <milestone unit="par" n="4"
                        />Adversus Gallos urbem eos suam tueri non potuisse captamque non ferro
                        defendisse, sed auro redemisse; <milestone unit="par" n="5"/> quam gentem se
                        aliquanto maiore manu Graeciam ingressam non solum nullis externis viribus,
                        sed ne domesticis quidem totis adiutos universam delesse, sedemque sepulcris
                        eorum praebuisse, quam illi urbibus imperioque suo proposuerant;<milestone
                            unit="par" n="6"/>contra Italiam trepidis ex recenti urbis suae incendio
                        Romanis universam ferme a Gallis occupatam. <milestone unit="par" n="7"
                        />Prius igitur Gallos Italia pellendos quam minentur Aetolis, priusque sua
                        defendenda quam aliena appetenda. <milestone unit="par" n="8"/>Quos autem
                        homines Romanos esse? Nempe pastores, qui latrocinio iustis dominis ademptum
                        solum teneant,<milestone unit="par" n="9"/>qui uxores cum propter originis
                        dehonestamenta non invenirent,<milestone unit="par" n="10"/>vi publica
                        rapuerint, qui denique urbem ipsam parricidio condiderint murorumque
                        fundamenta fraterno sanguine adsperserint. <milestone unit="par" n="11"
                        />Aetolos autem principes Graeciae semper fuisse et sicut dignitate, ita et
                        virtute ceteris praestitisse;<milestone unit="par" n="12"/>solos denique
                        esse, qui Macedonas imperio terrarum semper florentes contempserint, qui
                        Philippum regem non timuerint, qui Alexandri Magni post Persas Indosque
                        devictos, cum omnes nomen eius horrerent, edicta spreverint. <milestone
                            unit="par" n="13"/>Monere igitur se Romanos, contenti sint fortuna
                        praesenti nec provocent arma, quibus et Gallos caesos et Macedonas
                        contemptos videant. <milestone unit="par" n="14"/>Sic dimissa legatione
                        Romanorum, ne fortius locuti quam fecisse viderentur, fines Epiri regni et
                        Acarnaniae depopulantur.<lb/></p>
                </div>
                <div type="cap" n="3">
                    <p><milestone unit="par" n="1"/>Iam Olympias filiis regna tradiderat, et in
                        locum Pyrri, fratris defuncti, Ptolomeus successerat,<milestone unit="par"
                            n="2"/>qui cum hostibus instructo exercitu obvius processisset,
                        infirmitate correptus in itinere decedit. <milestone unit="par" n="3"
                        />Olympias quoque gemino funerum vulnere adflicta, aegre spiritum trahens
                        non diu filiis supervixit. <milestone unit="par" n="4"/>Cum ex gente regia
                        sola Nereis virgo cum Laodamia sorore superesset,<milestone unit="par" n="5"
                        />Nereis nubit Geloni, Siciliae tyranni filio, Laudamia autem cum in aram
                        Dianae confugisset, concursu populi interficitur. <milestone unit="par"
                            n="5"/>Quod facinus dii inmortales adsiduis cladibus gentis et prope
                        interitu totius populi vindicaverunt. <milestone unit="par" n="7"/>Nam et
                        sterilitatem famemque passi et intestina discordia vexati externis ad
                        postremum bellis paene consumpti sunt. <milestone unit="par" n="8"/>Milo
                        quoque, Laodamiae percussor, in furorem versus nunc ferro, nunc saxo, in
                        summa dentibus laceratis visceribus duodecima die interiit. <lb/>
                        <milestone unit="par" n="9"/> His in Epiro gestis interim in Macedonia
                        Demetrius rex relicto filio Philippo, parvulo admodum, decedit,<milestone
                            unit="par" n="10"/>cui Antigonus tutor datus accepta in matrimonium
                        matre pupilli regem se constitui laborat. <milestone unit="par" n="11"
                        />Interiecto deinde tempore cum seditione minaci Macedonum clausus in regia
                        teneretur, in publicum sine satellitibus procedit,<milestone unit="par"
                            n="12"/>proiectoque in vulgus diademate ac purpura dare haec eos alteri
                        iubet, qui aut imperare illis nesciat aut cui parere ipsi sciant;<milestone
                            unit="par" n="13"/>se adhuc invidiosum illud regnum non voluptatibus,
                        sed laboribus ac periculis sentire. <milestone unit="par" n="14"/>Commemorat
                        deinde beneficia sua: ut defectionem sociorum vindicaverit, ut Dardanos
                        Thessalosque exultantes morte Demetrii regis conpescuerit, ut denique
                        dignitatem Macedonum non solum defenderit, verum et auxerit. <milestone
                            unit="par" n="15"/>Quorum si illos paeniteat, deponere imperium et
                        reddere illis munus suum, quia regem quaerant, cui imperent. <milestone
                            unit="par" n="16"/>Cum populus pudore motus recipere eum regnum iuberet,
                        tam diu recusavit, quoad seditionis auctores supplicio traderentur.<lb/></p>
                </div>
                <div type="cap" n="4">
                    <p><milestone unit="par" n="1"/>Post haec bellum Spartanis infert, qui soli
                        Philippi Alexandrique bellis et imperium Macedonum et omnibus metuenda arma
                        contempserant. <milestone unit="par" n="2"/>Inter duas nobilissimas gentes
                        bellum summis utrimque viribus fuit, cum hi pro vetere Macedonum gloria,
                        illi non solum pro inlibata libertate, sed etiam pro salute certarent.
                            <milestone unit="par" n="3"/>Victi Lacedaemonii non ipsi tantum, verum
                        etiam coniuges liberique magno animo fortunam tulere. <milestone unit="par"
                            n="4"/>Nemo quippe in acie saluti pepercit, nulla amissum coniugem
                        flevit, filiorum mortem senes laudabant, patribus in acie caesis filii
                        gratulabantur, suam vicem omnes dolebant, quod non et ipsi pro patriae
                        libertate cecidissent. <milestone unit="par" n="5"/>Patentibus omnes domibus
                        saucios excipiebant, vulnera curabant, lassos reficiebant;<milestone
                            unit="par" n="6"/>inter haec nullus in urbe strepitus, nulla trepidatio,
                        magisque omnes publicam quam privatam fortunam lugebant. <milestone
                            unit="par" n="7"/>Inter haec Cleomenes rex post multas hostium caedes
                        toto corpore suo pariter et hostium cruore madens supervenit<milestone
                            unit="par" n="8"/>ingressusque in urbem non humi consedit, non cibum aut
                        potum poposcit, non denique armorum onus deposuit, sed adclinis
                            parieti,<milestone unit="par" n="9"/>cum IV milia sola ex pugna
                        superfuisse conspexisset, hortatus, ut se ad meliora rei publicae tempora
                            reservarent,<milestone unit="par" n="10"/>tum cum coniuge et liberis
                        Aegyptum ad Ptolomeum proficiscitur, a quo honorifice exceptus diu in summa
                        dignatione regis vixit. <milestone unit="par" n="11"/>Postremo post Ptolomei
                        mortem a filio eius cum omni familia interficitur. <milestone unit="par"
                            n="12"/>Antigonus autem caesis occidione Spartanis fortunam tantae urbis
                        miseratus a direptione milites prohibuit veniamque his, qui superfuerunt,
                        dedit, praefatus bellum se cum Cleomene,<milestone unit="par" n="13"/>non
                        cum Spartanis habuisse, cuius fuga omnis ira eius finita sit;<milestone
                            unit="par" n="14"/>nec minori sibi gloriae fore, si ab eo servata
                        Lacedaemon, a quo solo capta sit, proderetur. <milestone unit="par" n="15"
                        />Parcere igitur solo urbis ac tectis, quoniam homines, quibus parceret, non
                        superfuissent. <milestone unit="par" n="16"/>Nec multo post ipse decedit
                        regnumque Philippo pupillo, annos quattuordecim nato, tradidit.<lb/></p>
                </div>
            </div>
            <div type="lib" n="XXIX">
                <head>LIBER XXIX</head>
                <lb/>
                <div type="cap" n="1">
                    <p><milestone unit="par" n="1"/>Isdem ferme temporibus prope universi orbis
                        imperia nova regum successione mutata sunt. <milestone unit="par" n="2"/>Nam
                        et in Macedonia Philippus mortuo Antigono, tutore eodemque vitrico, annorum
                        XIV regnum suscepit;<milestone unit="par" n="3"/>et in Asia interfecto
                        Seleuco inpubes adhuc rex Antiochus constitutus est;<milestone unit="par"
                            n="4"/>Cappadociae quoque regnum Ariarathi, puero admodum, pater ipse
                            tradiderat;<milestone unit="par" n="5"/>Aegyptum patre ac matre
                        interfectis occupaverat Ptolomeus, cui ex facinoris crimine cognomentum
                        Philopator fuit. <milestone unit="par" n="6"/>Sed et Spartani in locum
                        Cleomenis suffecerant Lycurgum. <milestone unit="par" n="7"/>Et ne qua
                        temporibus mutatio deesset, apud Karthaginienses quoque aetate inmatura dux
                        Hannibal constituitur, non penuria seniorum, sed odio Romanorum, quo inbutum
                        eum a pueritia sciebant, fatale non tam Romanis quam ipsi Africae malum.
                            <milestone unit="par" n="8"/>His regibus pueris tametsi nulli senioris
                        aetatis rectores erant, tamen in suorum quisque maiorum vestigia intentis
                        magna indoles virtutis enituit. <milestone unit="par" n="9"/>Solus
                        Ptolomeus, sicut scelestus in occupando, ita et segnis in administrando
                        regno fuit. <milestone unit="par" n="10"/>Philippum Dardani ceterique omnes
                        finitimi populi, quibus velut inmortale odium cum Macedonum regibus erat,
                        contemptu aetatis adsidue lacessebant. <milestone unit="par" n="11"/>Contra
                        ille submotis hostibus non contentus sua defendisse ultro Aetolis bellum
                        inferre gestiebat.<lb/></p>
                </div>
                <div type="cap" n="2">
                    <p><milestone unit="par" n="1"/>Quae agitantem illum Demetrius, rex Illyriorum,
                        nuper a Paulo, Romano consule, victus supplicibus precibus adgreditur,
                        iniuriam Romanorum querens,<milestone unit="par" n="2"/>qui non contenti
                        Italiae terminis, imperium spe inproba totius orbis amplexi, bellum cum
                        omnibus regibus gerant. <milestone unit="par" n="3"/>Sic illos Siciliae, sic
                        Sardiniae Hispaniaeque, sic denique totius Africae imperium adfectantes
                        bellum cum Poenis et Hannibale suscepisse;<milestone unit="par" n="4"/>sibi
                        quoque non aliam ob causam, quam quod Italiae finitimus videbatur, bellum
                        inlatum, quasi nefas esset aliquem regem iuxta imperii eorum terminos esse.
                            <milestone unit="par" n="5"/>Sed et ipsi cavendum exemplum esse, cuius
                        quanto promptius nobiliusque sit regnum, tanto sit Romanos acriores hostes
                        habiturus. <milestone unit="par" n="6"/>Super haec cedere se illi regno,
                        quod Romani occupaverint, profitetur, gratius habiturus, si in possessione
                        imperii sui socium potius quam hostes videret. <milestone unit="par" n="7"
                        />Huiuscemodi oratione inpulit Philippum, ut omissis Aetolis bellum Romanis
                        inferret, minus negotii existimantem, quod iam victos eos ab Hannibale apud
                        Trasimenum lacum audierat. <milestone unit="par" n="8"/>Itaque ne eodem
                        tempore multis bellis detineretur, pacem cum Aetolis facit, non quasi alio
                        bellum translaturus, sed ut Graeciae quieti consulturus, quam numquam in
                        maiore periculo fuisse adfirmabat,<milestone unit="par" n="9"/>siquidem
                        consurgentibus ab Occidente novis Poenorum ac Romanorum imperiis, quibus una
                        haec a Graecia atque Asia sit mora, dum inter se bello discrimen imperii
                        faciunt; ceterum statim victoribus transitum in Orientem fore.<lb/></p>
                </div>
                <div type="cap" n="3">
                    <p><milestone unit="par" n="1"/>Videre se itaque, ait, consurgentem in Italia
                        nubem illam trucis et cruenti belli; videre tonantem ac fulminantem ab
                        occasu procellam, quam in quascumque terrarum partes victoriae tempestas
                        detulerit, magno cruoris imbre omnia foedaturam. <milestone unit="par" n="2"
                        />Frequenter Graeciam ingentes motus passam, nunc Persarum, nunc Gallorum,
                        nunc Macedonum bellis, sed omnia illa levia fuisse existimaturos, si ea,
                        quae nunc in Italia concurrat manus, extra terram illam se effuderit.
                            <milestone unit="par" n="3"/>Cernere se, quam cruenta et sanguinaria
                        inter se bella utrique populi et viribus copiarum et ducum artibus gerant,
                        quae rabies finiri solo partis alterius interitu sine ruina finitimorum non
                        possit. <milestone unit="par" n="4"/>Feros igitur victorum animos minus
                        quidem Macedoniae quam Graeciae timendos, quia et remotior et in vindictam
                        sui robustior sit;<milestone unit="par" n="5"/>scire tamen se eos, qui
                        tantis viribus concurrant, non contentos hoc fine victoriae fore,
                        metuendumque sibi quoque certamen eorum, qui superiores extiterint.
                            <milestone unit="par" n="6"/>Hoc praetexto finito cum Aetolis bello
                        nihil aliud quam Poenorum Romanorumque bella respiciens singulorum vires
                        perpendebat. <milestone unit="par" n="7"/>Sed nec Romani, tametsi Poeni et
                        Hannibal in cervicibus erant, soluti metu Macedonico videbantur;<milestone
                            unit="par" n="8"/>quippe terrebat eos et vetus Macedonum devicti
                        Orientis gloria et Philippus studio Alexandri aemulationis incensus, quem
                        promptum in bella industriumque cognoverant.<lb/></p>
                </div>
                <div type="cap" n="4">
                    <p><milestone unit="par" n="1"/>Igitur Philippus, cum iterato victos a Poenis
                        Romanos didicisset, aperte hostem se his professus naves, quibus in Italiam
                        exercitum traiceret, fabricare coepit. <milestone unit="par" n="2"/>Legatum
                        deinde ad Hannibalem iungendae societatis gratia cum epistulis
                            mittit,<milestone unit="par" n="3"/>qui conprehensus et ad senatum
                        perductus incolumis dimissus est, non in honorem regis, sed ne dubius adhuc
                        indubitatus hostis redderetur. <milestone unit="par" n="4"/>Postea vero, cum
                        Romanis nuntiatum esset in Italiam Philippum copias traiecturum, Laevinum
                        praetorem cum instructis navibus ad prohibendum transitum mittunt.
                            <milestone unit="par" n="5"/>Qui cum in Graeciam traiecisset, multis
                        promissis inpellit Aetolos bellum adversus Philippum suscipere. Philippus
                        quoque Achaeos in Romanorum bella sollicitat. <milestone unit="par" n="6"
                        />Interea et Dardani Macedoniae fines vastare coeperunt, abductisque XX
                        milibus captivorum Philippum a Romano bello ad tuendum regnum revocaverunt.
                            <milestone unit="par" n="7"/>Dum haec aguntur, Laevinus praetor iuncta
                        cum Attalo rege societate Graeciam populatur. Quibus cladibus perculsae
                        civitates auxilium petentes Philippum legationibus fatigant;<milestone
                            unit="par" n="8"/>nec non et Illyriorum reges lateri eius haerentes
                        adsiduis precibus promissa exigebant. Super haec vastati Macedones ultionem
                        flagitabant. <milestone unit="par" n="9"/>Quibus tot tantisque rebus
                        obsessus, cui rei primum occurreret, ambigebat; omnibus tamen propediem
                        auxilia se missurum pollicetur, non quia facere posset quae promittebat, sed
                        ut spe inpletos in societatis iure retineret. <milestone unit="par" n="10"
                        />Prima tamen illi expeditio adversus Dardanos fuit, qui absentiam eius
                        aucupantes maiore belli mole Macedoniae inminebant. <milestone unit="par"
                            n="11"/>Cum Romanis quoque pacem facit, contentis interim bellum
                        Macedonicum distulisse. Philopoemeni, Achaeorum duci, quem ad Romanos
                        sociorum animos sollicitare didicerat, insidias praetendit. Quibus ille
                        cognitis vitatisque discedere ab eo Achaeos auctoritate sua coegit.
                        <lb/></p>
                </div>
            </div>
            <div type="lib" n="XXX">
                <head>LIBER XXX</head>
                <lb/>
                <div type="cap" n="1">
                    <p><milestone unit="par" n="1"/> Philippo in Macedonia magnis rebus intento in
                        Aegypto Ptolomei diversi mores erant;<milestone unit="par" n="2"/>quippe
                        regno parricidio parto et ad necem utriusque parentis caede etiam fratris
                        adstructa, veluti rebus feliciter gestis luxuriae se tradiderat, regisque
                        mores omnis secuta regia erat. <milestone unit="par" n="3"/>Itaque non amici
                        tantum praefectique, verum etiam omnis exercitus depositis militiae studiis
                        otio ac desidia corrupti marcebant. <milestone unit="par" n="4"/>Quibus
                        rebus cognitis Antiochus, rex Syriae, vetere inter se regnorum odio
                        stimulante repentino bello multas urbes eius oppressit ipsamque Aegyptum
                        adgreditur. <milestone unit="par" n="5"/>Trepidare igitur Ptolomeus,
                        legationibus missis, quoad vires pararet morari Antiochum. <milestone
                            unit="par" n="6"/>Magno deinde exercitu in Graecia conducto secundum
                        proelium facit, spoliassetque regno Antiochum, si fortunam virtute iuvisset.
                            <milestone unit="par" n="7"/>Sed contentus reciperatione urbium, quas
                        amiserat, facta pace avide materiam quietis adripuit revolutusque in
                        luxuriam occisa Eurydice, uxore eademque sorore sua, Agathocliae meretricis
                        inlecebris capitur,<milestone unit="par" n="8"/>atque ita omissa magnitudine
                        nominis ac maiestatis oblitus noctes in stupris, dies in conviviis consumit.
                            <milestone unit="par" n="9"/>Adduntur instrumenta luxuriae, tympana et
                        crepundia; nec iam spectator rex, sed magister nequitiae nervorum
                        oblectamenta modulatur. <milestone unit="par" n="10"/>Haec primo laborantis
                        regiae tacita pestis et occulta mala fuere.<lb/></p>
                </div>
                <div type="cap" n="2">
                    <p><milestone unit="par" n="1"/> Dehinc crescente licentia iam nec parietibus
                        regiae domus contineri meretricis audacia potest,<milestone unit="par" n="2"
                        />quam proterviorem sociata cum Agathocle fratre, ambitiosae pulchritudinis
                        scorto, cotidiana regis stupra faciebant. <milestone unit="par" n="3"
                        />Accedebat et mater Oenanthe, quae geminae subolis inlecebris devinctum
                        regem tenebat. <milestone unit="par" n="4"/>Itaque non contenti rege iam
                        etiam regnum possident, iam in publico visuntur, iam salutantur, iam
                        comitantur. <milestone unit="par" n="5"/>Agathocles regis lateri iunctus
                        civitatem regebat, tribunatus et praefecturas et ducatus mulieres
                        ordinabant; nec quisquam in regno suo minus poterat quam rex ipse,<milestone
                            unit="par" n="6"/>cum interim relicto quinquenni ex Eurydice sorore
                        filio moritur. Sed mors eius, dum pecuniam regiam mulieres rapiunt et
                        imperium inita cum perditissimis societate occupare conantur, diu occultata
                        fuit. <milestone unit="par" n="7"/>Re tamen cognita concursu multitudinis et
                        Agathocles occiditur et mulieres in ultionem Eurydices patibulis
                        suffiguntur. <milestone unit="par" n="8"/>Morte regis, supplicio meretricum
                        velut expiata regni infamia legatos Alexandrini ad Romanos misere, orantes
                        ut tutelam pupilli susciperent tuerenturque regnum Aegypti, quod iam
                        Philippum et Antiochum facta inter se pactione divisisse dicebant.<lb/></p>
                </div>
                <div type="cap" n="3">
                    <p><milestone unit="par" n="1"/> Grata legatio Romanis fuit causas belli
                        adversus Philippum quaerentibus, qui insidiatus temporibus belli Punici
                        fuerat. <milestone unit="par" n="2"/>Huc accedebat, quod Poenis et Hannibale
                        superatis nullius magis arma metuebant, reputantibus quantum motum Pyrrus
                        parva Macedonum manu in Italia fecisset, quantasque res Macedones in Oriente
                        gessissent. <milestone unit="par" n="3"/>Mittuntur itaque legati, qui
                        Philippo et Antiocho denuntient, regno Aegypti abstineant. <milestone
                            unit="par" n="4"/>Mittitur et M. Lepidus in Aegyptum, qui tutorio nomine
                        regnum pupilli administret. <milestone unit="par" n="5"/>Dum haec aguntur,
                        interim legationes Attali regis et Rhodiorum iniurias Philippi querentes
                        Romam venerunt. Quae res omnem cunctationem Macedonici belli senatui eximit.
                            <milestone unit="par" n="6"/>Statim igitur titulo ferendi sociis
                        auxiliis bellum adversus Philippum decernitur, legionesque cum consule in
                        Macedonia mittuntur. <milestone unit="par" n="7"/>Nec multo post tempore
                        fiducia Romanorum tota Graecia adversus Philippum spe pristinae libertatis
                        erecta bellum ei intulit; atque ita cum undique rex urgeretur, pacem petere
                        conpellitur. <milestone unit="par" n="8"/>Dehinc cum expositae condiciones
                        pacis a Romanis essent, repetere sua et Attalus et Rhodii et Achaei et
                        Aetoli coepere. <milestone unit="par" n="9"/>Contra Philippus adduci se
                        posse, ut Romanis pareat, concedebat; ceterum indignum esse Graecos a
                        Philippo et Alexandro, maioribus suis, victos et sub iugum Macedonici
                        imperii subactos veluti victores leges pacis sibi dicere, quibus prius sit
                        servitutis ratio reddenda quam libertas vindicanda. <milestone unit="par"
                            n="10"/>Ad postremum tamen petente eo indutiae duorum mensium datae, ut
                        pax, quae in Macedonia non conveniebat, Romae a senatu peteretur.<lb/></p>
                </div>
                <div type="cap" n="4">
                    <p><milestone unit="par" n="1"/> Eodem anno inter insulas Theram et Therasiam
                        medio utriusque ripae maris spatio terrae motus fuit,<milestone unit="par"
                            n="2"/>in quo cum admiratione navigantium repente ex profundo cum
                        calidis aquis insula emersit. <milestone unit="par" n="3"/>In Asia quoque
                        eadem die idem motus terrae Rhodum multasque alias civitates gravis ruinarum
                        labe concussit, quasdam solidas absorbuit. <milestone unit="par" n="4"/>Quo
                        prodigio territis omnibus vates cecinere, oriens Romanorum imperium vetus
                        Graecorum ac Macedonum voraturum. <lb/><milestone unit="par" n="5"/>Interim
                        a senatu repudiata pace Philippus in societatem belli Nabim tyrannum
                        sollicitat. <milestone unit="par" n="6"/>Atque ita cum in aciem exercitum
                        instructis e diverso hostibus produxisset, hortari suos coepit referendo
                        Persas, Bactros Indosque et omnem Asiam Orientis fine a Macedonibus
                            perdomitam;<milestone unit="par" n="7"/>tantoque hoc bellum fortius quam
                        illa sustinendum, quanto sit imperio libertas carior. <milestone unit="par"
                            n="8"/>Sed et Flamininus, Romanus consul, relatione rerum gestarum
                        recentissime suos stimulabat in proelium, ostendendo hinc Karthaginem cum
                        Sicilia, inde Italiam et Hispaniam Romana virtute perdomitas. <milestone
                            unit="par" n="9"/>Ne Hannibalem quidem Alexandro Magno postponendum, quo
                        Italia pulso Africam ipsam, tertiam partem mundi, superaverint. <milestone
                            unit="par" n="10"/>Sed nec Macedonas veteri fama, sed praesentibus
                        viribus aestimandos,<milestone unit="par" n="11"/>quia non cum Alexandro
                        Magno, quem invictum audiant, nec cum exercitu eius, qui totum Orientem
                        devicerit, bellum gerant, sed cum Philippo, puero inmaturae
                            aetatis,<milestone unit="par" n="12"/>qui regni terminos adversus
                        finitimos aegre defendat, et cum his Macedonibus, qui non ita pridem praedae
                        Dardanis fuerint. <milestone unit="par" n="13"/>Illos maiorum decora, se
                        suorum militum commemorare. <milestone unit="par" n="14"/>Non enim alio
                        exercitu Hannibalem et Poenos et totum ferme Occidentem, sed his ipsis, quos
                        in acie habeat, militibus subactos. <milestone unit="par" n="15"/>His
                        adhortationibus utrimque concitati milites proelio concurrunt, alteri
                        Orientis, alteri Occidentis imperio gloriantes, ferentesque in bellum alii
                        maiorum suorum antiquam et obsoletam gloriam, alii virentem recentibus
                        experimentis virtutis florem. <milestone unit="par" n="16"/>Sed Macedonas
                        Romana Fortuna vicit. <milestone unit="par" n="17"/>Fractus itaque bello
                        Philippus pace a Flaminino consule petita nomen quidem regium retinuit, sed
                        omnibus Graeciae urbibus, velut regni membris extra terminos antiquae
                        possessionis, amissis solam Macedoniam retinuit. <milestone unit="par"
                            n="18"/>Offensi tamen Aetoli, quia non arbitrio eorum Macedonia quoque
                        adempta regi et data sibi in praemium belli esset, legatos ad Antiochum
                        mittunt, qui eum adulatione magnitudinis in Romana bella spe societatis
                        universae Graeciae inpellerent.<lb/></p>
                </div>
            </div>
            <div type="lib" n="XXXI">
                <head>LIBER XXXI</head>
                <lb/>
                <div type="cap" n="1">
                    <p><milestone unit="par" n="1"/> Mortuo Ptolomeo Philopatore, rege Aegypti,
                        contemptaque parvuli filii eius aetate, qui in spem regni relictus praeda
                        etiam domesticis erat, Antiochus, rex Syriae, occupare Aegyptum statuit.
                            <milestone unit="par" n="2"/>Itaque Phoenicen ceterasque Syriae quidem,
                        sed iuris Aegypti civitates cum invasisset, legatos ad eum senatus mittit,
                        qui denuntiarent ei, abstineret regno pupilli postremis patris precibus
                        fidei suae traditi. <milestone unit="par" n="3"/>Quibus spretis interiecto
                        tempore alia legatio supervenit, quae omissa pupilli persona civitates iure
                        belli factas populi Romani in integrum restitui iubebat. <milestone
                            unit="par" n="4"/>Abnuenti bellum denuntiatum, quod ille facile
                        susceptum infeliciter gessit. <lb/><milestone unit="par" n="5"/>Eodem
                        tempore et Nabis tyrannus multas Graeciae civitates occupaverat. <milestone
                            unit="par" n="6"/>Igitur senatus, ne uno tempore duplici bello Romanae
                        vires detinerentur, scripsit Flaminino, si ei videatur, sicuti Macedoniam a
                        Philippo, ita et Graeciam a Nabide liberet. <milestone unit="par" n="7"/>Ob
                        quam causam imperium ei prorogatum. Terribile quippe Antiochi bellum
                        Hannibalis nomen faciebat, quem aemuli eius occultis mandatis cum Antiocho
                        inisse societatem apud Romanos criminabantur,<milestone unit="par" n="8"
                        />negantes eum aequo animo sub legibus vivere adsuetum imperio et inmoderata
                        licentia militari; semperque taedio quietis urbanae novas belli causas
                        circumspicere. <milestone unit="par" n="9"/>Quae etsi falsa nuntiata
                        fuissent, apud timentes tamen pro veris habebantur.<lb/></p>
                </div>
                <div type="cap" n="2">
                    <p><milestone unit="par" n="1"/> Denique senatus metu perculsus ad speculandos
                        actus Hannibalis legatum in Africam Cn. Servilium mittit eique tacitis
                        mandatis praecipit, ut, si posset, eum per aemulos eius interficeret metuque
                        invisi nominis tandem populum Romanum liberaret. <milestone unit="par" n="2"
                        />Sed res Hannibalem non diu latuit, virum ad prospicienda cavendaque
                        pericula paratum nec minus in secundis adversa quam in adversis secunda
                        cogitantem. <milestone unit="par" n="3"/>Igitur cum tota die in oculis
                        principum legatique Romani in foro Karthaginiensium obversatus in supremum
                        fuisset, adpropinquante vespere equum conscendit et rus urbanum, quod
                        propter litus maris habebat, ignaris servis iussisque ad portam revertentem
                        opperiri, contendit. <milestone unit="par" n="4"/>Habebat ibi naves cum
                        remigibus occulto sinu litoris absconditas; erat et grandis in eo agro
                        pecunia praeparata, ut, cum res exegisset, nec facultas fugam nec inopia
                        moraretur. <milestone unit="par" n="5"/>Lecta igitur servorum iuventute,
                        quorum copiam Italicorum captivorum numerus augebat, navem conscendit
                        cursumque ad Antiochum dirigit. <milestone unit="par" n="6"/>Postera die
                        civitas principem suum ac tum temporis consulem in foro expectabat.
                            <milestone unit="par" n="7"/>Quem ut profectum nuntiatum est, non aliter
                        quam si urbs capta esset, omnes trepidavere exitiosamque sibi fugam eius
                        ominati sunt. <milestone unit="par" n="8"/>Legatus vero Romanus, quasi iam
                        bellum inlatum Italiae ab Hannibale esset, tacitus Romam regreditur
                        trepidumque nuntium refert.<lb/></p>
                </div>
                <div type="cap" n="3">
                    <p><milestone unit="par" n="1"/> Interim in Graecia Flamininus iuncta cum
                        quibusdam civitatibus societate Nabidem tyrannum duobus continuis proeliis
                        subigit et gravibus pacis legibus fractum velut exsanguem in regno reliquit.
                            <milestone unit="par" n="2"/>Sed libertate Graeciae restituta
                        deductisque ab urbibus praesidiis, cum Romanus exercitus in Italiam
                        reportatus esset, velut vacua rursus possessione sollicitatus multas
                        civitates repentino bello invasit. <milestone unit="par" n="3"/>Quibus rebus
                        exterriti Achaei, ne vicinum malum etiam ad se serperet bellum adversus
                        Nabidem decernunt ducemque praetorem suum Philopoemenem, insignis industriae
                        virum, constituunt,<milestone unit="par" n="4"/>cuius in eo bello tanta
                        virtus enituit, ut opinione omnium Flaminino, Romano imperatori,
                        conpararetur. <lb/><milestone unit="par" n="5"/>Eodem tempore Hannibal, cum
                        ad Antiochum pervenisset, velut deorum munus excipitur,<milestone unit="par"
                            n="6"/>tantusque eius adventu ardor animis regis accessit ut non tam de
                        bello quam de praemiis victoriae cogitaret. <milestone unit="par" n="7"/>Sed
                        Hannibal, cui nota Romana virtus erat, negabat opprimi Romanos nisi in
                        Italia posse. <milestone unit="par" n="8"/>Ad hoc sibi centum naves et decem
                        milia peditum mille equitum poscebat, promittens hac manu non minus bellum
                        quam gesserit Italiae restauraturum<milestone unit="par" n="9"/>et in Asia
                        regi sedenti aut victoriam de Romanis aut aequas pacis condiciones
                            relaturum;<milestone unit="par" n="10"/>quippe et Hispanis bello
                        flagrantibus ducem tantum deesse, et Italiam notiorem sibi nunc quam pridem
                        fuisse; sed nec Karthaginem quieturam sociamque se ei sine mora
                        praebituram.<lb/></p>
                </div>
                <div type="cap" n="4">
                    <p><milestone unit="par" n="1"/> Cum regi consilia placuisset, mittitur
                        Karthaginem unus ex comitibus Hannibalis, qui in bellum cupidos hortetur
                        Hannibalemque cum copiis adfuturum nuntiet; nihil dicat partibus nisi animos
                        Karthaginiensium deesse: Asiam et vires belli et sumptum praebituram.
                            <milestone unit="par" n="2"/>Haec cum relata Karthaginem essent, nuntius
                        ipse ab inimicis Hannibalis conprehenditur perductusque in senatum cum
                        interrogaretur, ad quem missus esset, Punico ingenio respondit se ad
                        universum senatum missum; nec enim opus hoc singulorum, sed universorum
                        esse. <milestone unit="par" n="3"/>Dum multis diebus deliberant, an eum
                        Romam ad purgandam publicam conscientiam mittant, tacitus conscensa nave ad
                        Hannibalem revertitur. Quo cognito Karthaginienses ultro rem Romam per
                        legatum deferunt. <milestone unit="par" n="4"/>Romani quoque legatos ad
                        Antiochum misere, qui sub specie legationis et regis apparatum specularentur
                        et Hannibalem aut Romanis mitigarent aut adsiduo conloquio suspectum
                        invisumque redderent regi. <milestone unit="par" n="5"/>Itaque legati cum
                        Ephesi convenissent Antiochum, mandata ei senatus tradunt. <milestone
                            unit="par" n="6"/>Dum responsum expectant, omnibus diebus adsidui circa
                        Hannibalem fuere, dicentes eum timide a patria recessisse, cum pacem Romani
                        non tam cum re publica eius quam cum eo factam summa fide
                            custodiant;<milestone unit="par" n="7"/>nec bella eum Romanorum magis
                        odio quam patriae amore gessisse, cui ab optimo quoque etiam spiritus ipse
                        debeatur. Has enim publicas inter populos, non privatas inter duces bellandi
                        causas esse. Inde res gestas eius laudare. <milestone unit="par" n="8"
                        />Quarum sermone laetus saepius cupidiusque cum legatis conloquebatur,
                        ignarus quod familiaritate Romana odium sibi apud regem crearet. <milestone
                            unit="par" n="9"/>Quippe Antiochus tam adsiduo conloquio reconciliatam
                        eius cum Romanis gratiam existimans nihil ad eum, sicuti solebat, referre,
                        expertemque totius consilii et veluti hostem proditoremque suum odisse
                        coepit. Quae res tantum apparatum belli cessante imperatoria arte corrupit.
                            <milestone unit="par" n="10"/>Senatus mandata fuerant, contentus
                        terminis Asiae esset, ne ipsis Asiam ingrediendi necessitatem inponeret.
                        Quibus spretis non accipiendum bellum statuit, sed inferendum.<lb/></p>
                </div>
                <div type="cap" n="5">
                    <p><milestone unit="par" n="1"/> Dicitur, cum frequenter de bello consilium
                        remoto Hannibale habuisset, tandem eum vocari iussisse, non ut ex sententia
                        eius aliquid ageret, sed ne per omnia sprevisse videretur, omnibusque
                        perrogatis postremum interrogasse. <milestone unit="par" n="2"/>Quo ille
                        animadverso intellegere se professus est, non quia egeat consilio, sed ad
                        supplendum numerum sententiarum se vocatum; tamen et odio Romanorum et amore
                        regis, apud quem solum tutum exilium sibi relictum sit, se viam gerendi
                        belli edisserturum. <milestone unit="par" n="3"/>Veniam deinde libertati
                        praefatus nihil se aut consiliorum aut coeptorum praesentium probare ait,
                        neque sedem belli Graeciam sibi placere, cum Italia uberior materia
                            sit;<milestone unit="par" n="4"/>quippe Romanos vinci non nisi armis
                        suis posse nec Italiam aliter quam Italicis viribus subigi; siquidem
                        diversum ceteris mortalibus esse illud et hominum et belli genus. <milestone
                            unit="par" n="5"/>Aliis bellis plurimum momenti habere priorem aliquam
                        cepisse occasionem loci temporisque, agros rapuisse, urbes aliquas
                        expugnasse; cum Romano, seu occupaveris prior aliqua seu viceris, tamen
                        etiam cum victo et iacente luctandum esse. <milestone unit="par" n="6"/>Quam
                        ob rem siquis eos in Italia lacessat, suis eos opibus, suis viribus, suis
                        armis posse vincere, sicut ipse fecerit. <milestone unit="par" n="7"/>Sin
                        vero quis illis Italia velut fonte virium cesserit, proinde falli ac si quis
                        amnes non ab ipsis fontium primordiis derivare, sed concretis iam aquarum
                        molibus avertere vel exsiccare velit. <milestone unit="par" n="8"/>Haec et
                        secreto se censuisse ultroque ministerium consilii sui obtulisse, et nunc
                        praesentibus amicis ideo repetisse, ut scirent omnes rationem gerendi cum
                        Romanis belli, eosque foris invictos, domi fragiles esse. <milestone
                            unit="par" n="9"/>Nam prius illos urbe quam imperio, prius Italia quam
                        provinciis exui posse; quippe et a Gallis captos et a se prope deletos esse;
                        neque umquam se victum prius quam terris eorum cesserit; reverso Karthaginem
                        statim cum loco fortunam belli mutatam.<lb/></p>
                </div>
                <div type="cap" n="6">
                    <p><milestone unit="par" n="1"/> Huic sententiae obtrectatores amici regis
                        erant, non utilitatem rei cogitantes, sed verentes. ne probato consilio eius
                        primum apud regem locum gratiae occuparet. <milestone unit="par" n="2"/>Et
                        Antiocho non tantum consilium quam auctor displicebat, ne gloria victoriae
                        Hannibalis, non sua esset. <milestone unit="par" n="3"/>Omnia igitur variis
                        adsentationum adulationibus corrumpebantur, nihil consilio vel ratione
                        agebatur. Rex ipse per hiemem in luxuriam lapsus novis cotidie nuptiis
                        deditus erat. <milestone unit="par" n="4"/>Contra Acilius, Romanus consul,
                        qui ad hoc bellum missus erat, copias, arma ceteraque bello necessaria summa
                        industria parabat, civitates socias confirmabat, dubias inliciebat; nec
                        alius exitus belli quam adparatus utriusque partis fuit. <milestone
                            unit="par" n="5"/>Itaque prima belli congressione cum cedentes suos rex
                        cerneret, non laborantibus auxilium tulit, sed fugientibus se ducem praebuit
                        castraque ditia victoribus relinquit. <milestone unit="par" n="6"/>Deinde
                        cum in Asiam praeda Romanis occupatis fugiendo pervenisset, paenitere
                        neglecti consilii coepit revocatoque in amicitiam Hannibale omnia ex
                        sententia eius agere. <milestone unit="par" n="7"/>Interim nuntiatur ei
                        Livium, Romanum ducem, cum LXXX rostratis navibus in bellum navale a senatu
                        missum adventare; quae res spem illi restituendae fortunae dedit. <milestone
                            unit="par" n="8"/>Itaque priusquam sociae civitates ad hostes
                        deficerent, decernere navali proelio statuit, sperans cladem in Graecia
                        acceptam nova posse victoriae gloria aboleri. <milestone unit="par" n="9"
                        />Tradita igitur Hannibali classe proelium committitur. Sed neque Asiani
                        milites Romanis neque naves eorum pares rostratis navibus fuere; minor tamen
                        clades ducis sollertia fuit. <lb/><milestone unit="par" n="10"/>Romam nondum
                        opinio victoriae venerat et idcirco in consulibus creandis suspensa civitas
                        erat.</p>
                </div>
                <div type="cap" n="7">
                    <p><milestone unit="par" n="1"/> Sed adversus Hannibalem ducem quis melius quam
                        Africani frater crearetur, cum vincere Poenos opus Scipionum
                            esset?<milestone unit="par" n="2"/>Creatur igitur consul Lucius Scipio,
                        eique datur legatus frater Africanus, ut intellegeret Antiochus non maiorem
                        fiduciam se in Hannibale victo quam Romanos in victore Scipione habere.
                            <milestone unit="par" n="3"/>Traicientibus in Asiam Scipionibus
                        exercitum iam utrubique profligatum bellum nuntiatum est, victumque
                        Antiochum terrestri, Hannibalem navali bello invenerunt. <milestone
                            unit="par" n="4"/>Primo igitur adventu eorum legatos pacem petentes
                        Antiochus ad eos mittit peculiare donum Africano ferentes filium ipsius,
                        quem rex parvo navigio traicientem ceperat. <milestone unit="par" n="5"/>Sed
                        Africanus privata beneficia a rebus publicis secreta dixit, aliaque esse
                        patris officia, alia patriae iura, quae non liberis tantum, verum etiam
                        vitae ipsi praeponantur. <milestone unit="par" n="6"/>Proinde gratum se
                        munus accipere privatoque inpendio munificentiae regis responsurum. Quod ad
                        bellum pacemque pertineat, nihil neque gratiae dari neque de iure patriae
                        decidi posse respondit. <milestone unit="par" n="7"/>Nam neque de redimendo
                        filio umquam tractavit nec senatum de eo agere permisit, sed, ut dignum
                        maiestate eius erat, armis se recepturum dixerat. <milestone unit="par"
                            n="8"/>Post haec leges pacis dicuntur: ut Asia Romanis cederet,
                        contentus Syriae regno esset, naves universas, captivos et transfugas
                        traderet sumptumque omnem belli Romanis restitueret. <milestone unit="par"
                            n="9"/>Quae cum nuntiata Antiocho essent, nondum ita victum se esse
                        respondit, ut spoliari se regno pateretur, bellique ea inritamenta, non
                        pacis blandimenta esse.<lb/></p>
                </div>
                <div type="cap" n="8">
                    <p><milestone unit="par" n="1"/> Igitur cum ab utrisque bellum pararetur
                        ingressique Asiam Romani Ilium venissent, mutua gratulatio Iliensium ac
                        Romanorum fuit, Iliensibus Aenean ceterosque cum eo duces a se profectos,
                        Romanis se ab his procreatos referentibus;<milestone unit="par" n="2"
                        />tantaque laetitia omnium fuit, quanta esse post longum tempus inter
                        parentes et liberos solet. <milestone unit="par" n="3"/>Iuvabat Ilienses
                        nepotes suos Occidente et Africa domita Asiam ut avitum regnum vindicare,
                        optabilem Troiae ruinam fuisse dicentes, ut tam feliciter renasceretur.
                            <milestone unit="par" n="4"/>Contra Romanos avitos lares et incunabula
                        maiorum templaque ac deorum simulacra inexplebile desiderium videndi
                        tenebat. <milestone unit="par" n="5"/>Profectis ab Ilio Romanis Eumenes rex
                        cum auxiliis occurrit, nec multo post proelium cum Antiocho commissum.
                            <milestone unit="par" n="6"/>Cum in dexteriore cornu pulsa legio Romana
                        maiore dedecore quam periculo ad castra fugeret, M. Aemilius, tribunus
                        militum, ad tutelam castrorum relictus armare se milites suos et extra
                        vallum progredi iubet strictisque gladiis fugientibus minari, morituros
                        dicens, ni in proelium revertantur, infestioraque sua quam hostium castra
                        inventuros. <milestone unit="par" n="7"/>Adtonita tam ambiguo periculo legio
                        comitantibus commilitonibus, qui fugere eos prohibuerant, in proelium
                        revertitur, magnaque caede edita initium victoriae fuit. Caesa hostium L
                        milia, capta XI. <milestone unit="par" n="8"/>Antiocho pacem petenti nihil
                        ad superiores condiciones additum, Africano praedicante, Romanos neque, si
                        vincantur, animis minui neque, si vincant, secundis rebus insolescere.
                            <milestone unit="par" n="9"/>Captas civitates inter socios divisere,
                        muneri Romano aptiorem Asiam quam possessioni voluptariae iudicantes; quippe
                        victoriae gloriam Romano nomini vindicandam, opum luxuriam sociis
                        relinquendam.<lb/></p>
                </div>
            </div>
            <div type="lib" n="XXXII">
                <head>LIBER XXXII</head>
                <lb/>
                <div type="cap" n="1">
                    <p><milestone unit="par" n="1"/> Aetoli, qui Antiochum in bella Romana
                        inpulerant, victo eodem soli adversus Romanos et viribus inpares et omni
                        auxilio destituti remanserunt;<milestone unit="par" n="2"/>nec multo post
                        victi libertatem, quam inlibatam adversus dominationem Atheniensium
                        Spartanorumque inter tot Graeciae civitates soli retinuerant, amiserunt.
                            <milestone unit="par" n="3"/>Quae condicio tanto amarior illis, quanto
                        serior fuit, reputantibus tempora illa, quibus tantis Persarum opibus
                        domesticis viribus restiterint, quibus Gallorum violentiam Asiae Italiaeque
                        terribilem Delphico bello fregerint; quae gloriosa recordatio maius
                        desiderium libertatis augebat. <lb/><milestone unit="par" n="4"/>Dum haec
                        aguntur, medio tempore inter Messenios et Achaeos de principatu primo
                        dissensio, mox bellum ortum est. <milestone unit="par" n="5"/>In eo nobilis
                        Achaeorum imperator Philopoemen capitur, non quia pugnando vitae pepercerit,
                        sed, dum suos in proelium revocat, in transitu fossae equo praecipitatus a
                        multitudine hostium oppressus est. <milestone unit="par" n="6"/>Quem
                        Messenii iacentem seu metu virtutis seu verecundia dignitatis interficere
                        ausi non fuerunt. <milestone unit="par" n="7"/>Itaque laeti velut in illo
                        omne bellum confecissent, captivum per universam civitatem in modum triumphi
                        circumduxerunt effuso obviam populo, ac si suus, non hostium imperator
                        adventaret, nec victorem Achaei avidius vidissent,<milestone unit="par"
                            n="8"/>quam victum hostes viderunt. Igitur eundem in theatrum duci
                        iusserunt, ut omnes contuerentur, quem potuisse capi incredibile singulis
                        videbatur. <milestone unit="par" n="9"/>Inde in carcerem ducto verecundia
                        magnitudinis eius venenum dederunt, quod ille laetus, ac si vicisset,
                        accepit, quaesito prius, an Lycortas, praefectus Achaeorum, quem secundum a
                        se esse scientia militari sciebat, incolumis effugisset. Quem ut accepit
                        evasisse, non in totum dicens male consultum Achaeis expiravit. <milestone
                            unit="par" n="10"/>Nec multo post reparato bello Messenii vincuntur
                        poenasque interfecti Philopoemenis pependerunt.<lb/></p>
                </div>
                <div type="cap" n="2">
                    <p><milestone unit="par" n="1"/> Interea in Syria rex Antiochus, cum gravi
                        tributo pacis a Romanis victus oneratus esset, seu inopia pecuniae conpulsus
                        seu avaritia sollicitatus, qui sperabat se sub specie tributariae
                        necessitatis excusatius sacrilegia commissurum, adhibito exercitu nocte
                        templum Elymaei Iovis adgreditur. <milestone unit="par" n="2"/>Qua re
                        prodita concursu incolarum cum omni militia interficitur. <milestone
                            unit="par" n="3"/>Romae, cum multae Graeciae civitates questum de
                        iniuriis Philippi, regis Macedonum, venissent et disceptatio in senatu inter
                        Demetrium, Philippi filium, quem pater ad satisfaciendum senatui miserat, et
                        legatos civitatium esset, turba querelarum confusus adulescens repente
                        obticuit. <milestone unit="par" n="4"/>Tunc senatus verecundia eius motus,
                        quae probata etiam antea, cum obses Romae esset, omnibus fuerat, causam illi
                        donavit. Atque ita modestia sua Demetrius veniam patri, non iure
                        defensionis, sed patrocinio pudoris obtinuit,<milestone unit="par" n="5"
                        />quod ipsum decreto senatus significatum est, ut appareret non tam
                        absolutum regem quam donatum filio patrem. <milestone unit="par" n="6"/>Quae
                        res Demetrio non gratiam legationis, sed odium obtrectationis conparavit.
                            <milestone unit="par" n="7"/>Nam et apud fratrem Perseum aemulatio illi
                        invidiam contraxit, et apud patrem nota absolutionis causa offensae fuit,
                        indignante Philippo plus momenti apud senatum personam filii quam
                        auctoritatem patris ac dignitatem regiae maiestatis habuisse. <milestone
                            unit="par" n="8"/>Igitur Perseus perspecta patris aegritudine cotidie
                        absentem Demetrium apud eum criminari et primo invisum, post etiam suspectum
                        reddere; nunc amicitiam Romanorum, nunc proditionem patris ei obiectare.
                            <milestone unit="par" n="9"/>Ad postremum insidias sibi ab eo paratas
                        confingit, ad cuius rei probationem inmittit indices, testes subornat et
                        facinus, quod obicit, admittit. <milestone unit="par" n="10"/>Quibus rebus
                        conpulso ad parricidium patre funestam omnem regiam facit.<lb/></p>
                </div>
                <div type="cap" n="3">
                    <p><milestone unit="par" n="1"/> Occiso Demetrio sublatoque aemulo non
                        neglegentior tantum Perseus in patrem, verum etiam contumacior erat, nec
                        heredem regni, sed regem gerebat. <milestone unit="par" n="2"/>His rebus
                        offensus Philippus inpatientius in dies mortem Demetrii dolebat, tunc et
                        insidiis circumventum suspicari, testes indicesque torquere. <milestone
                            unit="par" n="3"/>Atque ita cognita fraude non minus scelere Persei quam
                        innoxia Demetrii morte cruciabatur, peregissetque ultionem, nisi morte
                        praeventus fuisset. <milestone unit="par" n="4"/>Nam brevi post tempore
                        morbo ex aegritudine contracto decessit, relicto magno belli apparatu
                        adversus Romanos, quo postea Perseus usus est. <milestone unit="par" n="5"
                        />Nam et Gallos Scordiscos ad belli societatem perpulerat, fecissetque
                        Romanis grave bellum, nisi decessisset. <lb/><milestone unit="par" n="6"
                        />Namque Galli bello adversus Delphos infeliciter gesto, in quo maiorem vim
                        numinis quam hostium senserant, amisso Brenno duce pars in Asiam, pars in
                        Thraciam extorres fugerant. <milestone unit="par" n="7"/>Inde per eadem
                        vestigia, qua venerant, antiquam patriam repetivere. <milestone unit="par"
                            n="8"/>Ex his manus quaedam in confluente Danuvii et Savi consedit
                        Scordiscosque se appellari voluit. <milestone unit="par" n="9"/>Tectosagi
                        autem, cum in antiquam patriam Tolosam venissent conprehensique pestifera
                        lue essent, non prius sanitatem recuperavere quam aruspicum responsis moniti
                        aurum argentumque bellis sacrilegiisque quaesitum in Tolosensem lacum
                            mergerent,<milestone unit="par" n="10"/>quod omne magno post tempore
                        Caepio, Romanus consul, abstulit. Fuere autem argenti pondo centum decem
                        milia, auri pondo quinquies decies centum milia. <milestone unit="par"
                            n="11"/>Quod sacrilegium causa excidii Caepioni exercituique eius postea
                        fuit. Romanos quoque Cimbrici belli tumultus velut ultor sacrae pecuniae
                        insecutus est. <milestone unit="par" n="12"/>Ex gente Tectosagorum non
                        mediocris populus praedae dulcedine Illyricum repetivit spoliatisque Histris
                        in Pannonia consedit. <milestone unit="par" n="13"/>Histrorum gentem fama
                        est originem a Colchis ducere, missis ab Aeeta rege ad Argonautas, raptores
                        filiae, persequendos;<milestone unit="par" n="14"/>qui ut a Ponto
                        intraverunt Histrum, alveo Savi fluminis penitus invecti vestigia
                        Argonautarum insequentes naves suas umeris per iuga montium usque ad litus
                        Adriatici maris transtulerunt, cognito quod Argonautae idem propter
                        magnitudinem navis priores fecissent;<milestone unit="par" n="15"/>quo ut
                        avectos Colchi non reppererunt, sive metu regis sive taedio longae
                        navigationis iuxta Aquileiam con sedere Histrique ex vocabulo amnis, quo a
                        mari concesserant, appellati. <lb/><milestone unit="par" n="16"/>Daci quoque
                        suboles Getarum sunt, qui cum Orole rege adversus Bastarnas male pugnassent,
                        ad ultionem segnitiae capturi somnum capita loco pedum ponere iussu regis
                        cogebantur ministeriaque uxoribus, quae ipsis ante fieri solebant, facere.
                        Neque haec ante mutata sunt quam ignominiam bello acceptam virtute
                        delerent.<lb/></p>
                </div>
                <div type="cap" n="4">
                    <p><milestone unit="par" n="1"/> Igitur Perseus, cum imperio Philippi patris
                        successisset, omnes has gentes adversum Romanos in societatem belli
                        sollicitabat. <lb/><milestone unit="par" n="2"/>Interim inter Prusiam regem,
                        ad quem Hannibal post pacem Antiocho a Romanis datam profugerat, et Eumenen
                        bellum ortum est, quod Prusias Hannibalis fiducia rupto foedere prior
                        intulit. <milestone unit="par" n="3"/>Namque Hannibal, cum ab Antiocho
                        Romani inter ceteras condiciones pacis deditionem eius poscerent, admonitus
                        a rege in fugam versus Cretam defertur. <milestone unit="par" n="4"/>Ibi cum
                        diu quietam vitam egisset invidiosumque se propter nimias opes videret,
                        amphoras plumbo repletas in templo Dianae, quasi fortunae suae
                            praesidia,<milestone unit="par" n="5"/>deponit atque ideo nihil de illo
                        sollicita civitate, quoniam velut pignus opes eius tenebat, ad Prusiam
                        contendit, auro suo statuit, quas secum portabat, infuso, ne conspectae opes
                        vitae nocerent. <milestone unit="par" n="6"/>Dein, cum Prusias terrestri
                        bello ab Eumene victus esset et proelium in mare transtulisset, Hannibal
                        novo commento auctor victoriae fuit; quippe omne serpentium genus in
                        fictiles lagoenas coici iussit medioque proelio in naves hostium mittit.
                            <milestone unit="par" n="7"/>Id primum Ponticis ridiculum visum,
                        fictilibus dimicare, qui ferro nequeant. Sed ubi serpentibus coepere naves
                        repleri, ancipiti periculo circumventi hosti victoriam cesserunt. <milestone
                            unit="par" n="8"/>Quae ubi Romam nuntiata sunt, missi a senatu legati
                        sunt, qui utrumque regem in pacem cogerent Hannibalemque deposcerent. Sed
                        Hannibal re cognita sumpto veneno legationem morte praevenit.
                            <lb/><milestone unit="par" n="9"/>Insignis hic annus trium toto orbe
                        maximorum imperatorum mortibus fuit, Hannibalis et Philopoemenis et
                        Scipionis Africani. <milestone unit="par" n="10"/>Ex quibus constat
                        Hannibalem nec tum, cum Romano tonantem bello Italia contremuit, nec cum
                        reversus Karthaginem summum imperium tenuit, aut cubantem cenasse aut plus
                        quam sextario vini<milestone unit="par" n="11"/>indulsisse pudicitiamque eum
                        tantam inter tot captivas habuisse, ut in Africa natum quivis negaret.
                            <milestone unit="par" n="12"/>Moderationis certe eius fuit, ut, cum
                        diversarum gentium exercitus rexerit, neque insidiis suorum militum sit
                        petitus umquam neque fraude proditus, cum utrumque hostes saepe
                        temptassent.<lb/></p>
                </div>
            </div>
            <div type="lib" n="XXXIII">
                <head>LIBER XXXIII</head>
                <lb/>
                <div type="cap" n="1">
                    <p><milestone unit="par" n="1"/> Minore quidem rerum motu Romani Macedonicum
                        quam Punicum bellum gesserunt, sed tanto clarius, quanto nobilitate
                        Macedones Poenos antecesserunt; quippe cum gloria Orientis domiti, tum et
                        auxilio omnium regum iuvabantur. <milestone unit="par" n="2"/>Itaque Romani
                        et legiones plures numero conscripserunt et auxilia a Masinissa, rege
                        Numidarum, et ceteris omnibus sociis acciverunt; et Eumeni, regi Bithyniae,
                        denuntiatum, ut bellum summis viribus iuvaret. <milestone unit="par" n="3"
                        />Perseo praeter Macedonicum invictae opinionis exercitum decennis belli
                        sumptus a patre paratus in thesauris et horreis erat. Quibus rebus inflatus
                        oblitus fortunae paternae veterem Alexandri gloriam considerare suos
                        iubebat. <milestone unit="par" n="4"/>Prima equitum congressio fuit, qua
                        victor Perseus suspensam omnium exspectationem in favorem sui
                            traxit;<milestone unit="par" n="5"/>misit tamen legatos ad consulem, qui
                        pacem peterent, quam patri suo Romani etiam victo dedissent, inpensas belli
                        lege victi suscepturus. Sed consul P. Licinius non minus graves quam victo
                        leges dixit. <milestone unit="par" n="6"/>Dum haec aguntur, metu tam
                        periculosi belli Romani Aemilium Paulum consulem creant eique extra ordinem
                        Macedonicum bellum decernunt; qui cum ad exercitum venisset, non magnam
                        moram pugnae fecit. <milestone unit="par" n="7"/>Pridie quam proelium
                        consereretur, luna nocte defecit, id portentum Perseo omnibus praesagantibus
                        finemque Macedonici regni portendi vaticinantibus.<lb/></p>
                </div>
                <div type="cap" n="2">
                    <p><milestone unit="par" n="1"/> In ea pugna M. Cato, oratoris filius, dum inter
                        confertissimos hostes insigniter dimicat, equo delapsus pedestre proelium
                        adgreditur. <milestone unit="par" n="2"/>Nam cadentem manipulus hostium cum
                        horrido clamore veluti iacentem obtruncaturus circumsteterat; at ille citius
                        corpore collecto magnas strages edidit. <milestone unit="par" n="3"/>Cum ad
                        unum opprimendum undique hostes convolarent, dum procerum quendam petit,
                        gladius ei e manu elapsus in mediam cohortem hostium decidit;<milestone
                            unit="par" n="4"/>ad quem recuperandum umbone se protegens inspectante
                        utroque exercitu inter hostium mucrones sese inmersit recollectoque gladio
                        multis vulneribus exceptis ad suos cum clamore hostium revertitur. Huius
                        audaciam ceteri imitati victoriam peperere. <milestone unit="par" n="5"
                        />Perseus rex fuga cum decem milibus talentum Samothraciam defertur, quem
                        Cn. Octavius ad persequendum missus a consule cum duobus filiis, Alexandro
                        et Philippo, cepit captumque ad consulem duxit. <lb/><milestone unit="par"
                            n="6"/>Macedonia a Carano, qui primus in ea regnavit, usque Perseum XXX
                        reges habuit. Quorum sub regno fuit quidem annis DCCCCXXIV, sed rerum non
                        nisi CL duobus annis potita. <milestone unit="par" n="7"/>Ita cum in
                        dicionem Romanorum cessisset, magistratibus per singulas civitates
                        constitutis libera facta est legesque, quibus adhuc utitur, a Paulo accepit.
                            <milestone unit="par" n="8"/>Aetolorum universarum urbium senatus cum
                        coniugibus et liberis, qui dubia fide fuerant, Romam missus, ibique, ne in
                        patria aliquid novaret, diu detentus, aegreque per multos annos legationibus
                        civitatium senatu fatigato in patriam quisque suam remissus est.<lb/></p>
                </div>
            </div>
            <div type="lib" n="XXXIV">
                <head>LIBER XXXIV</head>
                <lb/>
                <div type="cap" n="1">
                    <p><milestone unit="par" n="1"/> Poenis ac Macedonibus subactis Aetolorumque
                        viribus principum captivitate debilitatis soli adhuc ex Graecia universa
                        Achaei nimis potentes tunc temporis Romanis videbantur, non propter
                        singularum civitatium nimias opes, sed propter conspirationem universarum.
                            <milestone unit="par" n="2"/>Namque Achaei, licet per civitates veluti
                        per membra divisi sint, unum tamen corpus et unum imperium habent
                        singularumque urbium pericula mutuis viribus propulsant. <milestone
                            unit="par" n="3"/>Quaerentibus igitur Romanis causam belli tempestive
                        Fortuna querelam Spartanorum obtulit, quorum agros Achaei propter mutuum
                        odium populabantur. <milestone unit="par" n="4"/>Spartanis a senatu
                        responsum est, legatos se ad inspiciendas res sociorum et ad iniuriam
                        demendam in Graeciam missuros;<milestone unit="par" n="5"/>sed legatis
                        occulta mandata data sunt, ut corpus Achaeorum dissolverent singulasque
                        urbes proprii iuris facerent, quo facilius et ad obsequium cogerentur et, si
                        quae urbes contumaces essent, traicerentur. <milestone unit="par" n="6"
                        />Igitur legati omnium civitatium principibus Corinthum evocatis decretum
                        senatus recitant, quid consilii habeant aperiunt;<milestone unit="par" n="7"
                        />expedire omnibus dicunt, ut singulae civitates sua iura et suas leges
                        habeant. <milestone unit="par" n="8"/>Quod ubi omnibus innotuit, veluti in
                        furorem versi universum peregrinum populum trucidant;<milestone unit="par"
                            n="9"/>legatos quoque ipsos Romanorum violassent, ni audito tumultu
                        trepidi fugissent.<lb/></p>
                </div>
                <div type="cap" n="2">
                    <p><milestone unit="par" n="1"/> Haec ubi Romam nuntiata sunt, statim senatus
                        Mummio consuli bellum Achaicum decernit, qui extemplo exercitu deportato et
                        omnibus strenue provisis pugnandi copiam hostibus fecit. <milestone
                            unit="par" n="2"/>Sed Achaei veluti nihil negotii Romano bello
                        suscepissent, ita apud eos neglecta et soluta omnia fuere. <milestone
                            unit="par" n="3"/>Itaque praedam, non proelium cogitantes et vehicula ad
                        spolia hostium reportanda adduxerunt et coniuges liberosque suos ad
                        spectaculum certaminis in montibus posuerunt. <milestone unit="par" n="4"
                        />Sed proelio commisso ante oculos suorum caesi lugubre his spectaculum et
                        gravem luctus memoriam reliquerunt. <milestone unit="par" n="5"/>Coniuges
                        quoque liberique eorum de spectatoribus captivi facti praeda hostium fuere.
                            <milestone unit="par" n="6"/>Vrbs ipsa Corinthus diruitur, populus omnis
                        sub corona venditur, ut hoc exemplo ceteris civitatibus metus novarum rerum
                        inponeretur. <lb/><milestone unit="par" n="7"/>Dum haec aguntur, rex Syriae
                        Antiochus Ptolomeo, maiori sororis suae filio, regi Aegypti, bellum infert,
                        segni admodum et cotidiana luxuria ita marcenti, ut non solum regiae
                        maiestatis officia intermitteret, verum etiam sensu hominis nimia sagina
                        careret. <milestone unit="par" n="8"/>Pulsus igitur regno ad fratrem minorem
                        Ptolomeum Alexandream confugit participatoque cum eo regno legatos Romam ad
                        senatum mittunt, auxilium petunt, fidem societatis inplorant. Movere senatum
                        preces fratrum.<lb/></p>
                </div>
                <div type="cap" n="3">
                    <p><milestone unit="par" n="1"/> Mittitur itaque legatus Popilius ad Antiochum,
                        qui abstinere illum Aegypto aut, si iam incessisset, excedere iuberet.
                            <milestone unit="par" n="2"/>Cum in Aegypto eum invenisset osculumque ei
                        rex obtulisset (nam coluerat inter ceteros Popilium Antiochus, cum obses
                        Romae esset), tunc Popilius facessere interim privatam amicitiam iubet, cum
                        mandata patriae intercedant;<milestone unit="par" n="3"/>prolatoque senatus
                        decreto et tradito, cum cunctari eum videret consultationemque ad amicos
                        referre, ibi Popilius virga, quam in manu gerebat, amplo circulo inclusum,
                        ut amicos caperet, consulere eos iubet nec prius inde exire, quam responsum
                        senatui daret, aut pacem aut bellum cum Romanis habiturum. <milestone
                            unit="par" n="4"/>Adeoque haec austeritas animum regis fregit, ut
                        pariturum se senatui responderet. <milestone unit="par" n="5"/>Reversus in
                        regnum Antiochus decedit relicto parvulo admodum filio,<milestone unit="par"
                            n="6"/>cui cum tutores dati a populo essent, patruus eius Demetrius, qui
                        obses Romae erat, cognita morte fratris Antiochi senatum adiit: obsidem se
                        vivo fratre venisse, quo mortuo cuius obses sit, se ignorare. <milestone
                            unit="par" n="7"/>Dimitti igitur se ad regnum petendum aequum esse,
                        quod, sicut iure gentium maiori fratri cesserit, ita nunc sibi, qui pupillum
                        aetate antecedat, deberi. <milestone unit="par" n="8"/>Cum se non dimitti
                        animadverteret a senatu, tacito iudicio tutius apud pupillum quam apud eum
                        regnum futurum arbitrante, specie venandi ab urbe profectus Ostiis tacitus
                        cum fugae comitibus navem conscendit. <milestone unit="par" n="9"/>Delatus
                        in Syriam secundo favore omnium excipitur, regnumque ei occiso pupillo ac
                        tutoribus traditur.<lb/></p>
                </div>
                <div type="cap" n="4">
                    <p><milestone unit="par" n="1"/> Eodem fere tempore Prusias, rex Bithyniae,
                        consilium cepit interficiendi Nicomedis filii, quem a se ablegatum, studens
                        minoribus filiis, quos ex noverca eius susceperat, Romae habebat. <milestone
                            unit="par" n="2"/>Sed res adulescenti ab iis, qui facinus susceperant,
                        proditur hortatique sunt, ut crudelitate patris provocatus occupet insidias
                        et in auctorem retorqueat scelus. Nec difficilis persuasio fuit. <milestone
                            unit="par" n="3"/>Igitur cum accitus in regnum patris venisset, statim
                        rex appellatur. <milestone unit="par" n="4"/>Prusias regno spoliatus a filio
                        privatusque redditus etiam a servis deseritur. <milestone unit="par" n="5"
                        />Cum in latebris ageret, non minore scelere, quam filium occidi iusserat, a
                        filio interficitur.<lb/></p>
                </div>
            </div>
            <div type="lib" n="XXXV">
                <head>LIBER XXXV</head>
                <lb/>
                <div type="cap" n="1">
                    <p><milestone unit="par" n="1"/> Demetrius occupato Syriae regno novitati suae
                        otium periculosum ratus ampliare fines regni et opes augere finitimorum
                        bellis statuit. <milestone unit="par" n="2"/>Itaque Ariarathi, regi
                        Cappadociae, propter fastiditas sororis nuptias infestus fratrem eius
                        Orophernen per iniuriam regno pulsum supplicem recepit, datumque sibi
                        honestum belli titulum gratulatus restituere eum in regnum statuit.
                            <milestone unit="par" n="3"/>Sed Orophernes ingrato animo inita cum
                        Antiochensibus pactione, offensis tunc Demetrio, pellere ipsum regno, a quo
                        restituebatur, consilium cepit. <milestone unit="par" n="4"/>Quo cognito
                        Demetrius vitae quidem eius, ne Ariarathes metu fraterni belli liberaretur,
                        pepercit, ipsum autem conprehensum vinctum Seleuciae custodiri iubet.
                            <milestone unit="par" n="5"/>Nec Antiochenses indicio territi a
                        defectione destiterunt. <milestone unit="par" n="6"/>Itaque adiuvantibus et
                        Ptolomeo, rege Aegypti, et Attalo, rege Asiae, et Ariarathe Cappadociae,
                        bello a Demetrio lacessiti subornant Balam quendam, sortis extremae iuvenem,
                        qui Syriae regnum velut paternum armis repeteret,<milestone unit="par" n="7"
                        />et ne quid contumeliae deesset, nomen ei Alexandri inditur genitusque ab
                        Antiocho rege dicitur. <milestone unit="par" n="8"/>Tantum odium Demetrii
                        apud omnes erat, ut aemulo eius non vires tantum regiae, verum etiam generis
                        nobilitas consensu omnium tribueretur. <milestone unit="par" n="9"/>Igitur
                        Alexander admirabili rerum varietate, pristinarum sordium oblitus, totius
                        ferme Orientis viribus succinctus bellum Demetrio infert victumque vita
                        pariter ac regno spoliat. <milestone unit="par" n="10"/>Quamquam nec
                        Demetrio animus in propulsando bello defuit. Nam et primo proelio hostem
                        fugavit et regibus bellum restituentibus multa milia in acie cecidit.
                            <milestone unit="par" n="11"/>Ad postremum tamen invicto animo inter
                        confertissimos fortissime dimicans cecidit.<lb/></p>
                </div>
                <div type="cap" n="2">
                    <p><milestone unit="par" n="1"/> Initio belli Demetrius duos filios apud Gnidium
                        hospitem suum cum magno pondere auri commendaverat, ut belli periculis
                        eximerentur et, si ita fors tulisset, paternae ultioni servarentur.
                            <milestone unit="par" n="2"/>Ex his maior, Demetrius, annos pubertatis
                        egressus audita Alexandri luxuria, quem insperatae opes et alienae
                        felicitatis ornamenta velut captum inter scortorum greges desidem in regia
                        tenebant, auxiliantibus Cretensibus securum ac nihil hostile metuentem
                        adgreditur. <milestone unit="par" n="3"/>Antiochenses quoque veterem patris
                        offensam novis meritis correcturi se ei tradunt; sed et milites paterni
                        favore iuvenis accensi prioris sacramenti religionem novi regis superbiae
                        praeferentes signa ad Demetrium transferunt. <milestone unit="par" n="4"
                        />Atque ita Alexander, non minore impetu fortunae destructus quam elatus,
                        primo proelio victus interficitur; deditque poenas et Demetrio, quem
                        occiderat, et Antiocho, cuius mentitus originem fuerat.<lb/></p>
                </div>
            </div>
            <div type="lib" n="XXXVI">
                <head>LIBER XXXVI</head>
                <lb/>
                <div type="cap" n="1">
                    <p><milestone unit="par" n="1"/> Recuperato paterno regno Demetrius, et ipse
                        rerum successu corruptus, vitiis adulescentiae in segnitiam labitur
                        tantumque contemptum apud omnes inertiae, quantum odium ex superbia pater
                        habuerat, contraxit. <milestone unit="par" n="2"/>Itaque cum ab imperio eius
                        passim civitates deficerent, ad abolendam segnitiae maculam bellum Parthis
                        inferre statuit;<milestone unit="par" n="3"/>cuius adventum non inviti
                        Orientis populi videre et propter Arsacidae, regis Parthorum, crudelitatem
                        et quod veteri Macedonum imperio adsueti novi populi superbiam indigne
                        ferebant. <milestone unit="par" n="4"/>Itaque cum et Persarum et Elymaeorum
                        Bactrianorumque auxiliis iuvaretur, multis proeliis Parthos fudit.
                            <milestone unit="par" n="5"/>Ad postremum tamen pacis simulatione
                        deceptus capitur traductusque per ora civitatium populis, qui desciverant,
                        in ludibrium favoris ostenditur. <milestone unit="par" n="6"/>Missus deinde
                        in Hyrcaniam benigne et iuxta cultum pristinae fortunae habetur. <milestone
                            unit="par" n="7"/>Dum haec aguntur, interim in Syria Trypho, qui se
                        tutorem Antiocho, Demetrii privigno, substitui a populo laboraverat, occiso
                        pupillo regnum Syriae invadit. <milestone unit="par" n="8"/>Quo diu potitus
                        tandem exsolescente favore recentis imperii ab Antiocho, puero admodum,
                        Demetrii fratre, qui in Asia educabatur, bello vincitur, rursusque regnum
                        Syriae ad subolem Demetrii revertitur. <milestone unit="par" n="9"/>Igitur
                        Antiochus, memor quod et pater propter superbiam invisus et frater propter
                        segnitiam contemptus fuisset, ne in eadem vitia incideret, recepta in
                        matrimonium Cleopatra, uxore fratris, civitates, quae initio fraterni
                        imperii defecerant, summa industria persequitur, domitasque rursus regni
                        terminis adicit;<milestone unit="par" n="10"/>Iudaeos quoque, qui in
                        Macedonico imperio sub Demetrio patre armis se in libertatem vindicaverant,
                        subegit. Quorum vires tantae fuere, ut post haec nullum Macedonum regem
                        tulerint domesticisque imperiis usi Syriam magnis bellis
                        infestaverint.<lb/></p>
                </div>
                <div type="cap" n="2">
                    <p><milestone unit="par" n="1"/> Namque Iudaeis origo Damascena, Syriae
                        nobilissima civitas, unde et Assyriis regibus genus ex regina Samirami fuit.
                            <milestone unit="par" n="2"/>Nomen urbi a Damasco rege inditum, in cuius
                        honorem Syri sepulcrum Atarathes, uxoris eius, pro templo coluere, deamque
                        exinde sanctissimae religionis habent. <milestone unit="par" n="3"/>Post
                        Damascum Azelus, mox Adores et Abrahames et Israhel reges fuere. <milestone
                            unit="par" n="4"/>Sed Israhelem felix decem filiorum proventus maioribus
                        suis clariorem fecit. <milestone unit="par" n="5"/>Itaque populum in decem
                        regna divisum filiis tradidit, omnesque ex nomine Iudae, qui post divisionem
                        decesserat, Iudaeos appellavit colique memoriam eius ab omnibus iussit,
                        cuius portio omnibus accesserat. <milestone unit="par" n="6"/>Minimus aetate
                        inter fratres Ioseph fuit, cuius excellens ingenium fratres veriti clam
                        interceptum peregrinis mercatoribus vendiderunt. <milestone unit="par" n="7"
                        />A quibus deportatus in Aegyptum, cum magicas ibi artes sollerti ingenio
                        percepisset, brevi ipsi regi percarus fuit. <milestone unit="par" n="8"/>Nam
                        et prodigiorum sagacissimus erat et somniorum primus intellegentiam
                        condidit, nihilque divini iuris humanique ei incognitum videbatur,<milestone
                            unit="par" n="9"/>adeo ut etiam sterilitatem agrorum ante multos annos
                        providerit; perissetque omnis Aegyptus fame, nisi monitu eius rex edicto
                        servari per multos annos fruges iussisset;<milestone unit="par" n="10"
                        />tantaque experimenta eius fuerunt, ut non ab homine, sed a deo responsa
                        dari viderentur. <milestone unit="par" n="11"/>Filius eius Moyses fuit, quem
                        praeter paternae scientiae hereditatem etiam formae pulchritudo commendabat.
                            <milestone unit="par" n="12"/>Sed Aegyptii, cum scabiem et vitiliginem
                        paterentur, responso moniti eum cum aegris, ne pestis ad plures serperet,
                        terminis Aegypti pellunt. <milestone unit="par" n="13"/>Dux igitur exulum
                        factus sacra Aegyptiorum furto abstulit, quae repetentes armis Aegyptii
                        domum redire tempestatibus conpulsi sunt. <milestone unit="par" n="14"
                        />Itaque Moyses Damascena, antiqua patria, repetita montem Sinam occupat, in
                        quo septem dierum ieiunio per deserta Arabiae cum populo suo fatigatus cum
                        tandem venisset, septimum diem more gentis Sabbata appellatum in omne aevum
                        ieiunio sacravit, quoniam illa dies famem illis erroremque finierat.
                            <milestone unit="par" n="15"/>Et quoniam metu contagionis pulsos se ab
                        Aegypto meminerant, ne eadem causa invisi apud incolas forent, caverunt, ne
                        cum peregrinis conviverent; quod ex causa factum paulatim in disciplinam
                        religionemque convertit. <milestone unit="par" n="16"/>Post Moysen etiam
                        filius eius Arruas sacerdos sacris Aegyptiis, mox rex creatur; semperque
                        exinde hic mos apud Iudaeos fuit, ut eosdem reges et sacerdotes haberent,
                        quorum iustitia religione permixta incredibile quantum coaluere.<lb/></p>
                </div>
                <div type="cap" n="3">
                    <p><milestone unit="par" n="1"/> Opes genti ex vectigalibus opobalsami crevere,
                        quod in his tantum regionibus gignitur. <milestone unit="par" n="2"/>Est
                        namque vallis, quae continuis montibus velut muro quodam ad instar castrorum
                        clauditur (spatium loci ducenta iugera; nomine Aricus dicitur);<milestone
                            unit="par" n="3"/>in ea silva est et ubertate et amoenitate insignis,
                        siquidem palmeto et opobalsameto distinguitur. <milestone unit="par" n="4"
                        />Et arbores opobalsami similem formam piceis arboribus habent, nisi quod
                        sunt humiles magis et in vinearum morem excoluntur. Hae certo anni tempore
                        balsamum sudant. <milestone unit="par" n="5"/>Sed non minor loci eius
                        apricitatis quam ubertatis admiratio est; quippe cum toto orbe regionis eius
                        ardentissimus sol sit, ibi tepidi aeris <supplied>flatu</supplied> naturalis
                        quaedam ac perpetua opacitas inest. <milestone unit="par" n="6"/>In ea
                        regione latus lacus est, qui propter magnitudinem aquae et inmobilitatem
                        Mortuum Mare dicitur. <milestone unit="par" n="7"/>Nam neque ventis movetur
                        resistente turbinibus bitumine, quo aqua omnis stagnatur, neque navigationis
                        patiens est, quoniam omnia vita carentia in profundum merguntur; nec
                        materiam ullam sustinet, nisi quae alumine incrustatur. <lb/><milestone
                            unit="par" n="8"/>Primum Xerxes, rex Persarum, Iudaeos domuit; postea
                        cum ipsis Persis in dicionem Alexandri Magni venere diuque in potestate
                        Macedonici imperii subiecti Syriae regno fuere. <milestone unit="par" n="9"
                        />A Demetrio cum descivissent, amicitia Romanorum petita primi omnium ex
                        Orientalibus libertatem acceperunt, facile tunc Romanis de alieno
                        largientibus.<lb/></p>
                </div>
                <div type="cap" n="4">
                    <p><milestone unit="par" n="1"/> Per eadem tempora, quibus in Syria regni
                        mutatio inter novos reges alternabatur, in Asia rex Attalus florentissimum
                        ab Eumene patruo acceptum regnum caedibus amicorum et cognatorum suppliciis
                        foedabat, nunc matrem anum, nunc Beronicen sponsam maleficiis eorum necatam
                        confingens. <milestone unit="par" n="2"/>Post hanc scelestam violentiae
                        rabiem squalidam vestem sumit, barbam capillumque in modum reorum submittit,
                        non in publicum prodire, non populo se ostendere, non domi laetiora convivia
                        inire aut aliquod signum sani hominis habere, prorsus ut poenas pendere
                        manibus interfectorum videretur. <milestone unit="par" n="3"/>Omissa deinde
                        regni administratione hortos fodiebat, gramina serebat et noxia innoxiis
                        permiscebat, eaque omnia veneni suco infecta velut peculiare munus amicis
                        mittebat. <milestone unit="par" n="4"/>Ab hoc studio aerariae artis fabricae
                        se tradit, cerisque fingendis et aere fundendo procudendoque oblectatur.
                            <milestone unit="par" n="5"/>Matri deinde sepulcrum facere instituit,
                        cui operi intentus morbum ex solis fervore contraxit et septima die
                        decessit. Huius testamento heres populus Romanus tunc instituitur.
                            <milestone unit="par" n="6"/>Sed erat ex Eumene Aristonicus, non iusto
                        matrimonio, sed ex paelice Ephesia, citharistae cuiusdam filia, genitus, qui
                        post mortem Attali velut paternum regnum Asiam invasit. <milestone
                            unit="par" n="7"/>Cum multa secunda proelia adversus civitates, quae
                        metu Romanorum tradere se eidem nolebant, fecisset iustusque iam rex
                        videretur, Asia Licinio Crasso consuli decernitur,<milestone unit="par"
                            n="8"/>qui intentior Attalicae praedae quam bello, cum extremo anni
                        tempore inordinata acie proelium conseruisset, victus poenas inconsultae
                        avaritiae sanguine dedit. <milestone unit="par" n="9"/>In huius locum missus
                        Perpenna consul prima congressione Aristonicum superatum in potestatem suam
                        redegit Attalicasque gazas, hereditarias populi Romani, navibus inpositas
                        Romam deportavit. <milestone unit="par" n="10"/>Quod aegre ferens successor
                        eius M'. Aquilius consul ad eripiendum Aristonicum Perpennae, veluti sui
                        potius triumphi munus esse deberet, festinata velocitate contendit.
                            <milestone unit="par" n="11"/>Sed contentionem consulum mors Perpennae
                        diremit. <milestone unit="par" n="12"/>Sic Asia Romanorum facta cum opibus
                        suis vitia quoque Romam transmisit.<lb/></p>
                </div>
            </div>
            <div type="lib" n="XXXVII">
                <head>LIBER XXXVII</head>
                <lb/>
                <div type="cap" n="1">
                    <p><milestone unit="par" n="1"/> Capto Aristonico Massilienses pro
                        Phocaeensibus, conditoribus suis, quorum urbem senatus et omne nomen, quod
                        et tunc et antea Antiochi bello infesta contra populum Romanum arma
                        tulerant, deleri iusserat, legatos Romam deprecatum misere veniamque his a
                        senatu obtinuere. <milestone unit="par" n="2"/>Post haec regibus, qui
                        adversus Aristonicum auxilia tulerant, praemia persoluta: Mithridati Pontico
                        Syria maior, filiis Ariarathis, regis Cappadociae, qui eodem bello
                        occiderat, Lycaonia et Cilicia datae. <milestone unit="par" n="3"/>Fidiorque
                        populus Romanus in socii filios quam mater in liberos fuit; quippe hinc
                        parvulis auctum regnum, inde vita adempta. <milestone unit="par" n="4"
                        />Namque Laodice ex numero sex filiorum, quos virilis sexus ex Ariarathe
                        rege susceperat, timens, ne non diutina administratione regni adultis
                        quibusdam potiretur, quinque parricidali veneno necavit;<milestone
                            unit="par" n="5"/>unum parvulum sceleri matris cognatorum custodia
                        eripuit, qui post necem Laodices (nam propter crudelitatem eam populus
                        extinxerat) solus regno potitus est. <milestone unit="par" n="6"
                        />Mithridates quoque repentina morte interceptus filium, qui et ipse
                        Mithridates dictus est, reliquit;<milestone unit="par" n="7"/>cuius ea
                        postea magnitudo fuit, ut non sui tantum temporis, verum etiam superioris
                        aetatis omnes reges maiestate superaverit bellaque cum Romanis per XLVI
                        annos varia victoria gesserit,<milestone unit="par" n="8"/>cum eum summi
                        imperatores, Sylla, Lucullus ceterique, in summa Cn. Pompeius ita vicerit,
                        ut maior clariorque in restaurando bello resurgeret damnisque suis
                        terribilior redderetur. <milestone unit="par" n="9"/>Denique ad postremum
                        non vi hostili victus, sed voluntaria morte in avito regno senex herede
                        filio decessit.<lb/></p>
                </div>
                <div type="cap" n="2">
                    <p><milestone unit="par" n="1"/> Huius futuram magnitudinem etiam caelestia
                        ostenta praedixerant. <milestone unit="par" n="2"/>Nam et eo quo genitus est
                        anno et eo quo regnare primum coepit stella cometes per utrumque tempus LXX
                        diebus ita luxit, ut caelum omne conflagrare videretur. <milestone
                            unit="par" n="3"/>Nam et magnitudine sui quartam partem caeli
                        occupaverat et fulgore sui solis nitorem vicerat; et cum oreretur
                        occumberetque, IV horarum spatium consumebat. <milestone unit="par" n="4"
                        />Puer tutorum insidias passus est, qui eum fero equo inpositum equitare
                        iacularique cogebant;<milestone unit="par" n="5"/>qui conatus cum eos
                        fefellissent supra aetatem regente equum Mithridate, veneno eum appetivere.
                            <milestone unit="par" n="6"/>Quod metuens antidota saepius bibit et ita
                        se adversus insidias, exquisitis tutioribus remediis, stagnavit, ut ne
                        volens quidem senex veneno mori potuerit. <milestone unit="par" n="7"
                        />Timens deinde, ne inimici, quod veneno non potuerant, ferro peragerent,
                        venandi studium finxit, quo per septem annos neque urbis neque ruris tecto
                        usus est,<milestone unit="par" n="8"/>sed per silvas vagatus diversis
                        montium regionibus pernoctabat ignaris omnibus, quibus esset locis, adsuetus
                        feras cursu aut fugere aut persequi, cum quibusdam etiam viribus congredi.
                            <milestone unit="par" n="9"/>Quibus rebus et insidias vitavit et corpus
                        ad omnem virtutis patientiam duravit.<lb/></p>
                </div>
                <div type="cap" n="3">
                    <p><milestone unit="par" n="1"/> Ad regni deinde administrationem cum
                        accessisset, statim non de regendo, sed de augendo regno cogitavit.
                            <milestone unit="par" n="2"/>Itaque Scythas invictos antea, qui
                        Zopyriona, Alexandri Magni ducem, cum XXX milibus armatorum deleverant, qui
                        Cyrum, Persarum regem, cum CC milibus trucidaverant, qui Philippum,
                        Macedonum regem, fugientem fecerant, ingenti felicitate perdomuit.
                            <milestone unit="par" n="3"/>Auctus igitur viribus Pontum quoque ac
                        deinceps Cappadociam occupavit. <milestone unit="par" n="4"/>Cum de Asia
                        tractaret, tacitus cum quibusdam amicis regno profectus universam nemine
                        sentiente pervagatus est omniumque urbium situm ac regiones cognovit.
                            <milestone unit="par" n="5"/>Inde in Bithyniam transcendit et quasi
                        dominus Asiae opportuna quaeque victoriae suae metatus est. <milestone
                            unit="par" n="6"/>Post haec in regnum, cum iam perisse crederetur,
                        reversus est invento parvulo filio, quem per absentiam eius soror uxorque
                        Laodice enixa fuerat. <milestone unit="par" n="7"/>Sed inter gratulationem
                        post longam peregrinationem adventus sui et filii geniti veneno periclitatus
                        est, siquidem Laodice soror, cum perisse eum crederet, in concubitus
                        amicorum proiecta, quasi admissum facinus maiori scelere tegere posset,
                        venenum advenienti paravit. <milestone unit="par" n="8"/>Quod cum ex
                        ancillis Mithridates cognovisset, facinus in auctores vindicavit.<lb/></p>
                </div>
                <div type="cap" n="4">
                    <p><milestone unit="par" n="1"/> Hieme deinde adpetente non in convivio, sed in
                        campo, nec in avocationibus, sed in exercitationibus, nec inter sodales, sed
                        inter coaequales aut equo aut cursu aut viribus contendebat. <milestone
                            unit="par" n="2"/>Exercitum quoque suum ad parem laboris patientiam
                        cotidiana exercitatione durabat, atque ita invictus ipse inexpugnabilem
                        exercitum fecerat. <milestone unit="par" n="3"/>Inita deinde cum Nicomede
                        societate Paphlagoniam invadit victamque cum socio dividit. <milestone
                            unit="par" n="4"/>Quam cum teneri a regibus senatui nuntiatum esset,
                        legatos ad utrumque misit, qui gentem restitui in pristinum statum iuberent.
                            <milestone unit="par" n="5"/>Mithridates, cum se iam parem magnitudini
                        Romanorum crederet, superbo responso hereditarium patri suo regnum obvenisse
                        respondit; mirari se, quod cum ei relata controversia non fuerit, sibi
                        referatur. <milestone unit="par" n="6"/>Nec territus minis Galatiam quoque
                        occupat. <milestone unit="par" n="7"/>Nicomedes, quoniam se tueri iure non
                        poterat, iusto regi redditurum respondit. <milestone unit="par" n="8"/>Atque
                        ita filium suum mutato nomine Pylaemenen, Paphlagonum regum nomine, appellat
                        et quasi stirpi regiae reddidisset regnum, falso nomine tenet. <milestone
                            unit="par" n="9"/>Sic ludibrio habiti legati Romam revertuntur.<lb/></p>
                </div>
            </div>
            <div type="lib" n="XXXVIII">
                <head>LIBER XXXVIII</head>
                <lb/>
                <div type="cap" n="1">
                    <p><milestone unit="par" n="1"/> Mithridates parricidia nece uxoris auspicatus
                        sororis alterius Laodices filios, cuius virum Ariarathen, regem Cappadociae,
                        per Gordium insidiis occiderat, tollendos statuit, nihil actum morte patris
                        existimans, si adulescentes paternum regnum, cuius ille cupiditate
                        flagrabat, occupassent. <milestone unit="par" n="2"/>Igitur dum in his
                        cogitationibus versatur, interim Nicomedes, rex Bithyniae, vacuam morte
                        regis Cappadociam invadit. <milestone unit="par" n="3"/>Quod cum nuntiatum
                        Mithridati fuisset, per simulationem pietatis auxilia sorori ad expellendum
                        Cappadocia Nicomeden mittit. <milestone unit="par" n="4"/>Sed iam Laodice
                        per pactionem se Nicomedi in matrimonium tradiderat. <milestone unit="par"
                            n="5"/>Quod aegre ferens Mithridates praesidia Nicomedis Cappadocia
                        expellit regnumque sororis filio restituit, egregium prorsus factum, ni
                        subsecuta fraus esset;<milestone unit="par" n="6"/>siquidem interiectis
                        mensibus simulat se Gordium, quo ministro usus in Ariarathe interficiendo
                        fuerat, restituere in patriam velle, sperans, si obsisteret adulescens,
                        causas belli futuras, aut, si permitteret, per eundem filium tolli posse,
                        per quem interfecerat patrem. <milestone unit="par" n="7"/>Quod ubi
                        Ariarathes iunior moliri cognovit, graviter ferens interfectorem patris per
                        avunculum potissimum ab exilio revocari, ingentem exercitum contrahit.
                            <milestone unit="par" n="8"/>Igitur cum in aciem eduxisset Mithridates
                        peditum LXXX milia, equitum X, currus falcatos sexcentos, nec Ariarathi
                        auxiliantibus finitimis regibus minores copiae essent, incertum belli timens
                        consilia ad insidias transfert sollicitatoque iuvene ad
                            conloquium,<milestone unit="par" n="9"/>cum ferrum occultatum inter
                        fascias gereret, scrutatore ab Ariarathe regio more misso, curiosius imum
                        ventrem pertractanti ait: caveret, ne aliud telum inveniret quam quaereret.
                            <milestone unit="par" n="10"/>Atque ita risu protectis insidiis
                        sevocatum ab amicis velut ad secretum sermonem inspectante utroque exercitu
                        interficit; regnum Cappadociae octo annorum filio inposito Ariarathis nomine
                        additoque ei rectore Gordio tradidit.<lb/></p>
                </div>
                <div type="cap" n="2">
                    <p><milestone unit="par" n="1"/> Sed Cappadoces crudelitate ac libidine
                        praefectorum vexati a Mithridate deficiunt fratremque regis, et ipsum
                        Ariarathen nomine, ab Asia, ubi educabatur, revocant,<milestone unit="par"
                            n="2"/>cum quo Mithridates proelium renovat victumque regno Cappadociae
                        expellit. Nec multo post adulescens ex aegritudine collecta infirmitate
                        decedit. <milestone unit="par" n="3"/>Post huius mortem Nicomedes timens, ne
                        Mithridates accessione Cappadociae etiam Bithyniam finitimam invaderet,
                        subornat puerum eximiae pulchritudinis, quasi Ariarathes tres, non duos
                        filios genuisset, qui a senatu Romano paternum regnum peteret. <milestone
                            unit="par" n="4"/>Vxorem quoque Laodicen Romam mittit ad testimonium
                        trium ex Ariarathe susceptorum filiorum. <milestone unit="par" n="5"/>Quod
                        ubi Mithridates cognovit, et ipse pari inpudentia Gordium Romam mittit, qui
                        senatui adseveret puerum, cui Cappadociae regnum tradiderat, ex eo Ariarathe
                        genitum, qui bello Aristonici auxilia Romanis ferens cecidisset. <milestone
                            unit="par" n="6"/>Sed senatus studio regum intellecto, aliena regna
                        falsis nominibus furantium, Mithridati Cappadociam et Nicomedi ad solacia
                        eius Paphlagoniam ademit. <milestone unit="par" n="7"/>Ac ne contumelia
                        regum foret ademptum illis, quod daretur aliis, uterque populus libertate
                        donatus est. <milestone unit="par" n="8"/>Sed Cappadoces munus libertatis
                        abnuentes negant vivere gentem sine rege posse. Itaque rex illis a senatu
                        Ariobarzanes statuitur.<lb/></p>
                </div>
                <div type="cap" n="3">
                    <p><milestone unit="par" n="1"/> Erat eo tempore Tigranes rex Armeniae, obses
                        Parthis ante multum temporis datus, nec olim ab eisdem in regnum paternum
                        remissus. Hunc Mithridates mire ad societatem Romani belli, quod olim
                        meditabatur, perlicere cupiebat. <milestone unit="par" n="2"/>Nihil igitur
                        de offensa Romanorum sentientem per Gordium inpellit, ut Ariobarzani, segni
                        admodum, bellum inferat, et ne quis dolus subesse videatur, filiam suam ei
                        Cleopatram in matrimonium tradit. <milestone unit="par" n="3"/>Primo igitur
                        adventu Tigranis Ariobarzanes sublatis rebus suis Romam contendit, atque ita
                        per Tigranen rursus Cappadocia iuris esse Mithridatis coepit. <milestone
                            unit="par" n="4"/>Eodem tempore mortuo Nicomede etiam filius eius, et
                        ipse Nicomedes, regno a Mithridate pellitur, qui cum supplex Romam venisset,
                        decernitur in senatu, ut uterque in regnum restituantur; in quod tum missi
                        M'. Aquilius et Mallius <supplied> Malthinus </supplied> legati. <milestone
                            unit="par" n="5"/>His cognitis Mithridates societatem cum Tigrane bellum
                        adversus Romanos gesturus iungit, pactique inter se sunt, ut urbes agrique
                        Mithridati, homines vero et quaecumque auferri possent, Tigrani cederent.
                            <milestone unit="par" n="6"/>Post haec Mithridates intellecto quantum
                        bellum suscitaret, legatos ad Cimbros, alios ad Gallograecos et Sarmatas
                        Bastarnasque auxilium petitum mittit. <milestone unit="par" n="7"/>Nam omnes
                        has gentes Romanum meditabundus bellum variis beneficiorum muneribus iam
                        ante inlexerat. Ab Schythia quoque exercitum venire iubet omnemque Orientem
                        adversus Romanos armat. <milestone unit="par" n="8"/>Non magno igitur labore
                        Aquilium et <supplied> Malthinum </supplied> Asiano exercitu instructos
                        vincit, quibus simul cum Nicomede pulsis ingenti favore civitatium
                        excipitur. <milestone unit="par" n="9"/>Multum ibi auri argentique studio
                        veterum regum magnumque belli apparatum invenit, quibus instructus debita
                        civitatibus publica privataque remittit et vacationem quinquennii concedit.
                            <milestone unit="par" n="10"/>Tunc ad contionem milites vocat eosque
                        variis exhortationibus ad Romana bella sive Asiana incitat. <milestone
                            unit="par" n="11"/>Quam orationem dignam duxi, cuius exemplum brevitati
                        huius operis insererem; quam obliquam Pompeius Trogus exposuit, quoniam in
                        Livio et in Sallustio reprehendit, quod contiones directas pro sua oratione
                        operi suo inserendo historiae modum excesserint.<lb/></p>
                </div>
                <div type="cap" n="4">
                    <p><milestone unit="par" n="1"/> Optandum sibi fuisse ait, ut de eo liceret
                        consulere, bellumne sit cum Romanis an pax habenda;<milestone unit="par"
                            n="2"/>quin vero sit resistendum inpugnantibus, ne eos quidem dubitare,
                        qui spe victoriae careant; quippe adversus latronem, si nequeant pro salute,
                        pro ultione tamen sua omnes ferrum stringere. <milestone unit="par" n="3"
                        />Ceterum quia non id agitur, an liceat quiescere non tantum animo
                        hostiliter, sed etiam proelio congressis, consulendum, qua ratione ac spe
                        coepta bella sustineant. <milestone unit="par" n="4"/>Esse autem sibi
                        victoriae fiduciam, si sit illis animus; Romanosque vinci posse cognitum non
                        sibi magis quam ipsis militibus, qui et in Bithynia Aquilium et <supplied>
                            Malthinum </supplied> in Cappadocia fuderint. <milestone unit="par"
                            n="5"/>Ac si quem aliena magis exempla quam sua experimenta moveant,
                        audire se a Pyrro, rege Epiri, non amplius quinque milibus Macedonum
                        instructo fusos tribus proeliis Romanos. <milestone unit="par" n="6"/>Audire
                        Hannibalem sedecim annis Italiae victorem inmoratum, et quin ipsam caperet
                        urbem, non Romanorum illi vires restitisse sed domesticae aemulationis atque
                        invidiae studium. <milestone unit="par" n="7"/>Audire populos transalpinae
                        Galliae Italiam ingressos maximis eam pluribusque urbibus possidere et
                        latius aliquanto solum finium, quam in Asia, quae dicatur inbellis, idem
                        Galli occupavissent. <milestone unit="par" n="8"/>Nec victam solum dici sibi
                        Romam a Gallis, sed etiam captam, ita ut unius illis montis tantum cacumen
                        relinqueretur; nec bello hostem, sed pretio remotum. <milestone unit="par"
                            n="9"/>Gallorum autem nomen, quod semper Romanos terruit, in partem
                        virium suarum ipse numeret. Nam hos, qui Asiam incolunt, Gallos ab illis,
                        qui Italiam occupaverant, sedibus tantum distare,<milestone unit="par"
                            n="10"/>originem quidem ac virtutem genusque pugnae idem habere;
                        tantoque his acriora esse quam illis ingenia, quod longiore ac difficiliore
                        spatio per Illyricum Thraciamque prodierint, paene operosius transitis eorum
                        finibus quam ubi consedere possessis. <milestone unit="par" n="11"/>Iam
                        ipsam Italiam audire se numquam, ut Roma condita sit, satis illi pacatam,
                        sed adsidue per omnes annos pro libertate alios, quosdam etiam pro vice
                        imperii bellis continuis perseverasse;<milestone unit="par" n="12"/>et a
                        multis civitatibus Italiae deletos Romanorum exercitus ferri, a quibusdam
                        novo contumeliae more sub iugum missos. <milestone unit="par" n="13"/>Ac ne
                        veteribus inmoremur exemplis, hoc ipso tempore universam Italiam bello
                        Marsico consurrexisse, non iam libertatem, sed consortium imperii
                        civitatisque poscentem;<milestone unit="par" n="14"/>nec gravius vicino
                        Italiae bello quam domesticis principum factionibus urbem premi, multoque
                        periculosius esse Italico civile bellum. <milestone unit="par" n="15"/>Simul
                        et a Germania Cimbros, inmensa milia ferorum atque inmitium populorum, more
                        procellae inundasse Italiam;<milestone unit="par" n="16"/>quorum etsi
                        singula bella sustinere Romani possent, universis tamen obruantur, ut ne
                        vacaturos quidem bello suo putet.<lb/></p>
                </div>
                <div type="cap" n="5">
                    <p><milestone unit="par" n="1"/> Vtendum igitur occasione et rapienda incrementa
                        virium, ne, si illis occupatis quieverint, mox adversus vacuos et quietos
                        maius negotium habeat. <milestone unit="par" n="2"/>Non enim quaeri, an
                        capienda sint arma, sed utrum sua potius occasionem an illorum. <milestone
                            unit="par" n="3"/>Nam bellum quidem iam tunc secum ab illis geri
                        coeptum, cum sibi pupillo maiorem Phrygiam ademerint, quam patri suo
                        praemium dati adversus Aristonicum auxilii concesserant, gentem quam et
                        proavo suo Mithridati Seleucus Callinicus in dotem dedisset. <milestone
                            unit="par" n="4"/>Quid, cum Paphlagonia se decedere iusserint, non
                        alterum illud genus belli fuisse? Quae non vi, non armis, sed adoptione
                        testamenti et regum domesticorum interitu hereditaria patri suo obvenisset.
                            <milestone unit="par" n="5"/>Cum inter hanc decretorum amaritudinem
                        parendo non tamen eos mitigaret, quin acerbius in dies gerant, non
                        obtinuisse. <milestone unit="par" n="6"/>Quod enim a se non praebitum illis
                        obsequium? Non Phrygiam Paphlagoniamque dimissas? Non Cappadocia filium
                        eductum, quam iure gentium victor occupaverat?<milestone unit="par" n="7"
                        />Raptum tamen sibi esse victoriae ius ab illis, quorum nihil est nisi bello
                        quaesitum. <milestone unit="par" n="8"/>Non regem Bithyniae Chreston, in
                        quem senatus arma decreverat, a se in gratiam illorum occisum? Tamen nihilo
                        minus inputari sibi, si qua Gordius aut Tigranes faciat. <milestone
                            unit="par" n="9"/>Libertatem etiam in contumeliam sui a senatu ultro
                        delatam Cappadociae, quam reliquis gentibus abstulerunt; dein populo
                        Cappadocum pro libertate oblata Gordium regem orante ideo tantum, quoniam
                        amicus suus esset, non obtinuisse. <milestone unit="par" n="10"/>Nicomeden
                        praecepto illorum bellum sibi intulisse; quia ultum ierit se, ab ipsis
                        ventum obviam in eo; et nunc eam secum bellandi illis causam fore, quod non
                        inpune se Nicomedi lacerandum, saltatricis filio, praebuerit.<lb/></p>
                </div>
                <div type="cap" n="6">
                    <p><milestone unit="par" n="1"/> Quippe non delicta regum illos, sed vires ac
                        maiestatem insequi, neque in uno se, sed in aliis quoque omnibus hac saepe
                        arte grassatos. <milestone unit="par" n="2"/>Sic et avum suum Pharnacen per
                        cognitionum arbitria succidaneum regi Pergameno Eumeni datum;<milestone
                            unit="par" n="3"/>sic rursus Eumenen, cuius classibus primo in Asiam
                        fuere transiecti, cuius exercitu magis quam suo et Magnum Antiochum et
                        Gallos in Asia et mox in Macedonia regem Perseum domuerant,<milestone
                            unit="par" n="4"/>et ipsum pro hoste habitum eique interdictum Italia,
                        et quod cum ipso deforme sibi putaverant, cum filio eius Aristonico bellum
                        gessisse. Nullius apud eos maiora quam Masinissae, regis Numidarum, haberi
                            merita;<milestone unit="par" n="5"/>huic inputari victum Hannibalem,
                        huic captum Syphacem, huic Karthaginem deletam, hunc inter duos illos
                        Africanos tertium servatorem urbis referri:<milestone unit="par" n="6"
                        />tamen cum huius nepote bellum modo in Africa gestum adeo inexpiabile, ut
                        ne victum quidem patris memoriae donarent, quin carcerem ac triumphi
                        spectaculum experiretur. <milestone unit="par" n="7"/>Hanc illos omnibus
                        regibus legem odiorum dixisse, scilicet quia ipsi tales reges habuerint,
                        quorum etiam nominibus erubescant, aut pastores Aboriginum, aut aruspices
                        Sabinorum, aut exules Corinthiorum, aut servos vernasque Tuscorum, aut, quod
                        honoratissimum nomen fuit inter haec, Superbos;<milestone unit="par" n="8"
                        />atque ut ipsi ferunt conditores suos lupae uberibus altos, sic omnem illum
                        populum luporum animos inexplebiles sanguinis, atque imperii divitiarumque
                        avidos ac ieiunos habere.<lb/></p>
                </div>
                <div type="cap" n="7">
                    <p><milestone unit="par" n="1"/> Se autem, seu nobilitate illis conparetur,
                        clariorem illa conluvie convenarum esse, qui paternos maiores suos a Cyro
                        Darioque, conditoribus Persici regni, maternos a magno Alexandro ac Nicatore
                        Seleuco, conditoribus imperii Macedonici, referat, seu populus illorum
                        conferatur suo, earum se gentium esse, quae non modo Romano imperio sint
                        pares, sed Macedonico quoque obstiterint. <milestone unit="par" n="2"
                        />Nullam subiectarum sibi gentium expertam peregrina imperia; nullis umquam
                        nisi domesticis regibus paruisse, Cappadociam velint an Paphlagoniam
                        recensere, rursus Pontum an Bithyniam, itemque Armeniam maiorem minoremque;
                        quarum gentium nullam neque Alexander ille, qui totam pacavit Asiam, nec
                        quisquam successorum eius aut posterorum attigisset. <milestone unit="par"
                            n="3"/>Scythiam duos umquam ante se reges non pacare, sed tantum intrare
                        ausos, Darium et Philippum, aegre inde fugam sibi expedisse, unde ipse
                        magnam adversus Romanos partem virium haberet. <milestone unit="par" n="4"
                        />Multoque se timidius ac diffidentius bella Pontica ingressum, cum ipse
                        rudis ac tiro esset, Scythiae praeter arma virtutemque animi locorum quoque
                        solitudinibus vel frigoribus instructae, per quae denuntiaretur ingens
                        militiae periculum ac labor. <milestone unit="par" n="5"/>Inter quas
                        difficultates ne spes quidem praemii foret ex hoste vago nec tantum
                        pecuniae, sed etiam sedis inope. <milestone unit="par" n="6"/>Nunc se
                        diversam belli condicionem ingredi. Nam neque caelo Asiae esse temperatius
                        aliud, nec solo fertilius nec urbium multitudine amoenius; magnamque
                        temporis partem non ut militiam, sed ut festum diem acturos bello dubium
                        facili magis an ubere,<milestone unit="par" n="7"/>si modo aut proximas
                        regni Attalici opes aut veteres Lydiae Ioniaeque audierint, quas non
                        expugnatum eant, sed possessum;<milestone unit="par" n="8"/>tantumque se
                        avida expectat Asia, ut etiam vocibus vocet: adeo illis odium Romanorum
                        incussit rapacitas proconsulum, sectio publicanorum, calumniae litium.
                            <milestone unit="par" n="9"/>Sequantur se modo fortiter et colligant,
                        quid se duce possit efficere tantus exercitus, quem sine cuiusquam militum
                        auxilio suamet unius opera viderint Cappadociam caeso rege cepisse, qui
                        solus mortalium Pontum omnem Scythiamque pacaverit, quam nemo ante transire
                        tuto atque adire potuit. <milestone unit="par" n="10"/>Nam iustitiae atque
                        liberalitatis suae ne ipsos milites quin experiantur testes refugere et illa
                        indicia habere, quod solus regum non paterna solum, verum etiam externa
                        regna hereditatibus propter munificentiam adquisita possideat, Colchos,
                        Paphlagoniam, Bosphorum.<lb/></p>
                </div>
                <div type="cap" n="8">
                    <p><milestone unit="par" n="1"/> Sic excitatis militibus post annos tres et XX
                        sumpti regni in Romana bella descendit. <lb/><milestone unit="par" n="2"
                        />Atque in Aegypto mortuo rege Ptolomeo ei, qui Cyrenis regnabat, Ptolomeo
                        per legatos regnum et uxor Cleopatra regina, soror ipsius, defertur.
                            <milestone unit="par" n="3"/>Laetus igitur hoc solo Ptolomeus, quod sine
                        certamine fraternum regnum recepisset, in quod subornari et a matre
                        Cleopatra et favore principum fratris filium cognoverat, ceterum infestus
                        omnibus, statim ubi Alexandriam ingressus est, fautores pueri trucidari
                        iussit. <milestone unit="par" n="4"/>Ipsum quoque die nuptiarum, quibus
                        matrem eius in matrimonium recipiebat, inter apparatus epularum et sollemnia
                        religionum in conplexu matris interficit atque ita torum sororis caede filii
                        eius cruentus ascendit. <milestone unit="par" n="5"/>Post quod non mitior in
                        populares, qui eum in regnum vocaverant, fuit, siquidem peregrinis militibus
                        licentia caedis data omnia sanguine cotidie manabant; ipsam quoque sororem
                        filia eius virgine per vim stuprata et in matrimonium adscita repudiat.
                            <milestone unit="par" n="6"/>Quibus rebus territus populus in diversa
                        labitur patriamque metu mortis exul relinquit. <milestone unit="par" n="7"
                        />Solus igitur in tanta urbe cum suis relictus Ptolomeus, cum regem se non
                        hominum, sed vacuarum aedium videret edicto peregrinos sollicitat.
                            <milestone unit="par" n="8"/>Quibus confluentibus obvius legatis
                        Romanorum, Scipioni Africano et Spurio Mummio et L. Metello, qui ad
                        inspicienda sociorum regna veniebant, procedit. <milestone unit="par" n="9"
                        />Sed quam cruentus civibus, tam ridiculus Romanis fuit. Erat enim et vultu
                        deformis et statura brevis et sagina ventris non homini, sed beluae similis.
                            <milestone unit="par" n="10"/>Quam foeditatem nimia subtilitas
                        perlucidae vestis augebat, prorsus quasi astu inspicienda praeberentur, quae
                        omni studio occultanda pudibundo viro erant. <milestone unit="par" n="11"
                        />Post discessum deinde legatorum (quorum Africanus, dum inspicit urbem,
                        spectaculo Alexandrinis fuit) iam etiam peregrino populo invisus cum filio,
                        quem ex sorore susceperat, et cum uxore, matris paelice, metu insidiarum
                        tacitus in exilium proficiscitur contractoque mercennario exercitu bellum
                        sorori pariter ac patriae infert. <milestone unit="par" n="12"/>Arcessitum
                        deinde maximum a Cyrenis filium, ne eum Alexandrini contra se regem
                        crearent, interficit. Tunc populus statuas eius et imagines detrahit.
                            <milestone unit="par" n="13"/>Quod factum studio sororis existimans
                        filium, quem ex ea susceperat, interficit, corpusque in membra divisum et in
                        cista conpositum matri die natalis eius inter epulas offerri curat.
                            <milestone unit="par" n="14"/>Quae res non reginae tantum, verum etiam
                        universae civitati acerba et luctuosa fuit tantumque maerorem festivissimo
                        convivio intulit, ut regia omnis repentino luctu incenderetur. <milestone
                            unit="par" n="15"/>Verso igitur studio principum ab epulis in exsequias
                        membra lacera populo ostendunt et quid sperare de rege suo debeant, filii
                        caede demonstrant.<lb/></p>
                </div>
                <div type="cap" n="9">
                    <p><milestone unit="par" n="1"/> Finito luctu orbitatis Cleopatra, cum urgeri se
                        fraterno bello videret, auxilium a Demetrio, rege Syriae, per legatos petit,
                        cuius et ipsius varii et memorabiles casus fuere. <milestone unit="par"
                            n="2"/>Namque Demetrius, sicut supra dictum est, cum bellum Parthis
                        intulisset et multis congressionibus victor fuisset, repente insidiis
                        circumventus amisso exercitu capitur. <milestone unit="par" n="3"/>Cui
                        Arsacides, Parthorum rex, magno et regio animo misso in Hyrcaniam non cultum
                        tantum regium praestitit, sed et filiam in matrimonium dedit regnumque
                        Syriae, quod per absentiam eius Trypho occupaverat, restituturum promittit.
                            <milestone unit="par" n="4"/>Post huius mortem desperato reditu non
                        ferens captivitatem Demetrius, privatam etsi opulentam vitam pertaesus,
                        tacitus in regnum fugam meditatur. <milestone unit="par" n="5"/>Hortator
                        illi et comes Callimander amicus erat, qui post captivitatem eius a Syria
                        per Arabiae deserta ducibus pecunia conparatis Parthico habitu Babyloniam
                        pervenerat. <milestone unit="par" n="6"/>Sed fugientem Phrahates, qui
                        Arsacidae successerat, equitum celeritate per conpendiosos tramites
                        occupatum retrahit. <milestone unit="par" n="7"/>Vt est deductus ad regem,
                        Callimandro quidem non tantum venia, verum etiam praemium fidei datum,
                        Demetrium autem et graviter castigatum ad coniugem in Hyrcaniam remittit
                        artioribusque custodiis observari iubet. <milestone unit="par" n="8"
                        />Interiecto deinde tempore, cum fidem illi etiam suscepti liberi facerent,
                        eodem amico comite repetita fuga est, sed pari infelicitate prope fines
                        regni sui deprehenditur ac denuo perductus ad regem ut invisus a conspectu
                        submovetur. <milestone unit="par" n="9"/>Tunc quoque uxori et liberis
                        donatus in Hyrcaniam, poenalem sibi civitatem, remittitur talisque aureis in
                        exprobrationem puerilis levitatis donatur. <milestone unit="par" n="10"/>Sed
                        hanc Parthorum tam mitem in Demetrium clementiam non misericordia gentis
                        faciebat nec respectus cognationis, sed quod Syriae regnum adfectabant usuri
                        Demetrio adversus Antiochum fratrem, prout res vel tempus vel fortuna belli
                        exegisset.<lb/></p>
                </div>
                <div type="cap" n="10">
                    <p><milestone unit="par" n="1"/> His auditis Antiochus occupandum bellum ratus
                        exercitum, quem multis finitimorum bellis induraverat, adversus Parthos
                        ducit. <milestone unit="par" n="2"/>Sed per luxuriam non minor apparatus
                        quam militiae fuit, quippe octoginta milia armatorum secuta sunt trecenta
                        lixarum, ex quibus cocorum pistorum maior numerus fuit. <milestone
                            unit="par" n="3"/>Argenti certe aurique tantum, ut etiam gregarii
                        milites auro caligas figerent proculcarentque materiam, cuius amore populi
                        ferro dimicant. <milestone unit="par" n="4"/>Culinarum quoque argentea
                        instrumenta fuere, prorsus quasi ad epulas, non ad bellum pergerent.
                            <milestone unit="par" n="5"/>Advenienti Antiocho multi orientales reges
                        occurrere tradentes se regnaque sua cum exsecratione superbiae Parthicae.
                        Nec mora congressioni fuit. <milestone unit="par" n="6"/>Antiochus tribus
                        proeliis victor cum Babyloniam occupasset, Magnus haberi coepit. Itaque ad
                        eum omnibus populis deficientibus nihil Parthis reliqui praeter patrios
                        fines fuit. <milestone unit="par" n="7"/>Tunc Phrahates Demetrium in Syriam
                        ad occupandum regnum cum Parthico praesidio mittit, ut eo pacto Antiochus ad
                        sua tuenda a Parthia revocaretur. Interim, quoniam viribus non poterat,
                        insidiis Antiochum ubique temptabat. <milestone unit="par" n="8"/>Propter
                        multitudinem hominum exercitum suum Antiochus per civitates in hiberna
                        diviserat, quae res exitii causa fuit. Nam cum gravari se copiarum
                        praebitione et iniuriis militum civitates viderent, ad Parthos deficiunt et
                        die statuta omnes apud se divisum exercitum per insidias, ne invicem ferre
                        auxilia possent, adgrediuntur. <milestone unit="par" n="9"/>Quae cum
                        nuntiata Antiocho essent, auxilium proximis laturus cum ea manu, quae secum
                        hiemabat, progreditur. In itinere obvium regem Parthorum habuit, adversus
                        quem fortius quam exercitus eius dimicavit. <milestone unit="par" n="10"/>Ad
                        postremum tamen, cum virtute hostes vincerent, metu suorum desertus
                        occiditur, cui Phrahates exequias regio more fecit filiamque Demetrii, quam
                        secum Antiochus advexerat, captus amore virginis uxorem duxit. <milestone
                            unit="par" n="11"/>Paenitere deinde dimissi Demetrii coepit; ad quem
                        retrahendum cum turmas equitum festinato misisset, Demetrium hoc ipsum
                        metuentem iam in regno missi invenerunt frustraque omnia conati ad regem
                        suum reversi sunt.<lb/></p>
                </div>
            </div>
            <div type="lib" n="XXXIX">
                <head>LIBER XXXIX</head>
                <lb/>
                <div type="cap" n="1">
                    <p><milestone unit="par" n="1"/> Antiocho in Parthia cum exercitu deleto frater
                        eius Demetrius obsidione Parthorum liberatus ac restitutus in regnum, cum
                        omnis Syria in luctu propter amissum exercitum esset,<milestone unit="par"
                            n="2"/>quasi Parthica ipsius ac fratris bella, quibus alter captus,
                        alter occisus erat, prospere cessissent, ita Aegypto bellum inferre statuit,
                        regnum Aegypti Cleopatra socru pretium auxilii adversus fratrem suum
                        pollicente. <milestone unit="par" n="3"/>Sed dum aliena adfectat, ut adsolet
                        fieri, propria per defectionem Syriae amisit, siquidem Antiochenses primi
                        duce Tryphone, execrantes superbiam regis, quae conversatione Parthicae
                        crudelitatis intolerabilis facta erat, mox Apameni ceteraeque civitates
                        exemplum secutae per absentiam regis a Demetrio defecere. <milestone
                            unit="par" n="4"/>Ptolomeus quoque, rex Aegypti, bello ab eodem petitus,
                        cum cognovisset Cleopatram, sororem suam, opibus Aegypti navibus inpositis
                        ad filiam et Demetrium generum in Syriam profugisse, inmittit iuvenem
                        quendam Aegyptium, Protarchi negotiatoris filium, qui regnum Syriae armis
                        peteret. <milestone unit="par" n="5"/>Conposita fabula, quasi per adoptionem
                        Antiochi regis receptus in familiam regiam esset, nec Syris quemlibet regem
                        aspernantibus, ne Demetrii superbiam paterentur, nomen iuveni Alexandri
                        inponitur auxiliaque ab Aegypto ingentia mittuntur. <milestone unit="par"
                            n="6"/>Interea corpus Antiochi interfecti a rege Parthorum in loculo
                        argenteo ad sepulturam in Syriam remissum pervenit, quod cum ingenti studio
                        civitatum et regis Alexandri ad confirmandam fabulae fidem excipitur. Quae
                        res illi magnum favorem popularium conciliavit omnibus non fictas in eo, sed
                        veras lacrimas existimantibus. <milestone unit="par" n="7"/>Demetrius autem
                        victus ab Alexandro, cum undique circumstantibus malis premeretur, ad
                        postremum etiam ab uxore filiisque deseritur. <milestone unit="par" n="8"
                        />Relictus igitur cum paucis servulis cum Tyrum religione se templi
                        defensurus petisset, navi egrediens praefecti iussu interficitur. <milestone
                            unit="par" n="9"/>Alter ex filiis, Seleucus, quoniam sine matris
                        auctoritate diadema sumpsisset, ab eadem interficitur; alter, cui propter
                        nasi magnitudinem cognomen Grypos fuit, rex a matre hactenus constituitur,
                        ut nomen regis penes filium, vis autem omnis imperii penes matrem
                        esset.<lb/></p>
                </div>
                <div type="cap" n="2">
                    <p><milestone unit="par" n="1"/> Sed Alexander occupato Syriae regno, tumens
                        successu rerum, spernere iam etiam ipsum Ptolomeum, a quo subornatus in
                        regnum fuerat, superba insolentia coepit. <milestone unit="par" n="2"
                        />Itaque Ptolomeus reconciliata sororis gratia destruere Alexandri regnum,
                        quod odio Demetrii viribus suis adquisierat, summis opibus instituit.
                            <milestone unit="par" n="3"/>Mittit igitur ingentia Grypo auxilia et
                        filiam Tryphaenam Grypo nupturam, ut populos in auxilium nepotis non
                        societate tantum belli, verum et adfinitate sua sollicitet. <milestone
                            unit="par" n="4"/>Nec res frustra fuit. Nam cum omnes Grypum instructum
                        Aegypti viribus viderent, paulatim ab Alexandro deficere coepere. <milestone
                            unit="par" n="5"/>Fit deinde inter reges proelium, quo victus Alexander
                        Antiochiam profugit. Ibi inops pecuniae, cum stipendia militibus deessent,
                        in templo Iovis solidum ex auro signum Victoriae tolli iubet, facetis iocis
                        sacrilegium circumscribens; nam Victoriam commodatam sibi ab Iove esse
                        dicebat. <milestone unit="par" n="6"/>Interiectis deinde diebus, cum ipsius
                        Iovis aureum simulacrum infiniti ponderis tacite evelli iussisset
                        deprehensusque in sacrilegio concursu multitudinis esset in fugam versus,
                        magna vi tempestatis oppressus ac desertus a suis a latronibus capitur;
                        perductus ad Grypum interficitur. <milestone unit="par" n="7"/>Grypos porro
                        recuperato patrio regno externisque periculis liberatus insidiis matris
                        adpetitur. Quae cum cupiditate dominationis prodito marito Demetrio et
                        altero filio interfecto huius quoque victoria inferiorem dignitatem suam
                        factam doleret, venienti ab exercitatione poculum veneni obtulit. <milestone
                            unit="par" n="8"/>Sed Grypos praedictis iam ante insidiis, veluti
                        pietate cum matre certaret, bibere ipsam iubet; abnuenti instat; postremum
                        prolato indice eam arguit, solam defensionem sceleris superesse adfirmans,
                        si bibat, quod filio obtulit. Sic victa regina scelere in se verso veneno,
                        quod alii paraverat, extinguitur. <milestone unit="par" n="9"/>Parta igitur
                        regni securitate Grypos octo annis quietem et ipse habuit et regno
                        praestitit. <milestone unit="par" n="10"/>Natus deinde illi est aemulus
                        regni, frater ipsius Cyzicenus, eadem matre genitus, sed ex Antiocho patruo
                        susceptus, quem cum veneno tollere voluisset, ut maturius armis cum eo de
                        regno contenderet, excitavit.<lb/></p>
                </div>
                <div type="cap" n="3">
                    <p><milestone unit="par" n="1"/> Inter has regni Syriae parricidales discordias
                        moritur rex Aegypti Ptolomeus, regno Aegypti uxori et alteri ex filiis quem
                        illa legisset relicto; videlicet quasi quietior Aegypti status quam Syriae
                        regnum esset, cum mater altero ex filiis electo alterum hostem esset
                        habitura. <milestone unit="par" n="2"/>Igitur cum pronior in minorem filium
                        esset, a populo conpellitur maiorem eligere. Cui prius quam regnum daret,
                        uxorem ademit conpulsumque repudiare carissimam sibi sororem Cleopatram
                        minorem sororem Selenen ducere iubet, non materno inter filias iudicio, cum
                        alteri maritum eriperet, alteri daret. <milestone unit="par" n="3"/>Sed
                        Cleopatra non tam a viro repudiata quam a matre divortio viri dimissa
                        Cyziceno in Syria nubit, eique ne nudum uxoris nomen adferret, exercitum
                        Cypri sollicitatum velut dotalem ad maritum deducit. <milestone unit="par"
                            n="4"/>Par igitur iam viribus fratris Cyzicenus proelium committit ac
                        victus in fugam vertitur. <milestone unit="par" n="5"/>Tunc Antiochiam
                        Grypos, in qua erat Cyziceni uxor Cleopatra, obsidere coepit, qua capta
                        Tryphaena, uxor Grypi, nihil antiquius quam sororem Cleopatram requiri
                        iussit, non ut captivae opem ferret, sed ne effugere captivitatis mala
                        posset, quae sui aemulatione in hoc potissimum regnum invaserit hostique
                        sororis nubendo hostem se eius effecerit. <milestone unit="par" n="6"/>Tunc
                        peregrinos exercitus in certamina fratrum adductos, tum repudiatam a fratre
                        contra matris voluntatem extra Aegyptum nuptam accusat. <milestone
                            unit="par" n="7"/>Contra Grypos orare, ne tam foedum facinus facere
                        cogatur. A nullo umquam maiorum suorum inter tot domestica, tot externa
                        bella post victoriam in feminas saevitum, quas sexus ipse et periculis
                        bellorum et saevitiae victorum eximat;<milestone unit="par" n="8"/>in hac
                        vero praeter commune bellantium fas accedere necessitudinem sanguinis;
                        quippe ipsius, quae tam cruente saeviat, sororem equidem germanam esse, suam
                        vero consobrinam, liberorum deinde communium materteram. <milestone
                            unit="par" n="9"/>His tot necessitudinibus sanguinis adicit
                        superstitionem templi, quo abdita profugerit, tantoque religiosius colendos
                        sibi deos, quo magis his propitiis ac faventibus vicisset; tum neque occisa
                        illa virium se quicquam Cyziceno dempturum, nec servaturum reddita.
                            <milestone unit="par" n="10"/>Sed quanto Grypos abnuit, tanto soror
                        muliebri pertinacia accenditur, rata non misericordiae haec verba, sed
                        amoris esse. Itaque vocatis ipsa militibus mittit qui sororem confoderent.
                            <milestone unit="par" n="11"/>Qui ut in templum intraverunt, cum
                        evellere eam non possent, manus amplexantis deae simulacrum praeciderunt.
                        Tunc Cleopatra execratione parricidarum mandata violatis numinibus ultione
                        sui decedit. <milestone unit="par" n="12"/>Nec multo post repetita proelii
                        congressione victor Cyzicenus uxorem Grypi Tryphaenam, quae paulo ante
                        sororem interfecerat, capit eiusque supplicio uxoris manibus
                        parentavit.<lb/></p>
                </div>
                <div type="cap" n="4">
                    <p><milestone unit="par" n="1"/> At in Aegypto Cleopatra cum gravaretur socio
                        regni, filio Ptolomeo, populum in eum incitat, abductaque ei Selene uxore eo
                        indignius, quod ex Selene iam duos filios habebat, exulare cogit, arcessito
                        minore filio Alexandro et rege in locum fratris constituto. <milestone
                            unit="par" n="2"/>Nec filium regno expulisse contenta bello Cypri
                        exulantem persequitur. Vnde pulso interficit ducem exercitus sui, quod vivum
                        eum e manibus emisisset, quamquam Ptolomeus verecundia materni belli, non
                        viribus minor ab insula recessisset. <milestone unit="par" n="3"/>Igitur
                        Alexander territus hac matris crudelitate et ipse eam relinquit, periculoso
                        regno securam ac tutam vitam anteponens. <milestone unit="par" n="4"
                        />Cleopatra vero timens, ne maior filius Ptolomeus a Cyziceno ad
                        recuperandam Aegyptum auxiliis iuvaretur, ingentia Grypo auxilia et Selenen
                        uxorem, nupturam hosti prioris mariti,<milestone unit="par" n="5"/>mittit
                        Alexandrumque filium per legatos in regnum revocat; cui cum occultatis
                        insidiis exitium machinaretur, occupata ab eodem interficitur spiritumque
                        non fato, sed parricidio dedit;<milestone unit="par" n="6"/>digna prorsus
                        hac mortis infamia, quae et matrem toro expulit et duas filias viduas
                        alterno fratrum matrimonio fecit et filio alteri in exilium acto bellum
                        intulit, alteri erepto regno exitium per insidias machinata est.<lb/></p>
                </div>
                <div type="cap" n="5">
                    <p><milestone unit="par" n="1"/> Sed nec Alexandro caedes tam nefanda inulta
                        fuit. Nam ubi primum conpertum est scelere filii matrem interfectam,
                        concursu populi in exilium agitur revocatoque Ptolomeo regnum redditur, qui
                        neque cum matre bellum gerere voluisset, neque a fratre armis repetere, quod
                        prior possedisset. <lb/><milestone unit="par" n="2"/>Dum haec aguntur,
                        frater eius ex paelice susceptus, cui pater Cyrenarum regnum testamento
                        reliquerat, herede populo Romano instituto decedit. <milestone unit="par"
                            n="3"/>Iam enim fortuna Romana porrigere se ad orientalia regna, non
                        contenta Italiae terminis, coeperat. Itaque et ea pars Libyae provincia
                        facta est; postea Creta Ciliciaque piratico bello perdomitae in formam
                        provinciae rediguntur. <milestone unit="par" n="4"/>Quo facto et Syriae et
                        Aegypti regna Romana vicinitate artata, quae incrementa de finitimis bellis
                        quaerere solebant, adempto vagandi arbitrio vires suas in perniciem mutuam
                            converterunt,<milestone unit="par" n="5"/>adeo ut adsiduis proeliis
                        consumpti in contemptum finitimorum venerint praedaeque Arabum genti,
                        inbelli antea, fuerint;<milestone unit="par" n="6"/>quorum rex Herotimus
                        fiducia septingentorum filiorum, quos ex paelicibus susceperat, divisis
                        exercitibus nunc Aegyptum, nunc Syriam infestabat magnumque nomen Arabum
                        viribus finitimorum exsanguibus fecerat.<lb/></p>
                </div>
            </div>
            <div type="lib" n="XL">
                <head>LIBER XL</head>
                <lb/>
                <div type="cap" n="1">
                    <p><milestone unit="par" n="1"/> Mutuis fratrum odiis et mox filiis inimicitiis
                        parentum succedentibus cum inexpiabili bello et reges et regnum Syriae
                        consumptum esset, ad externa populus auxilia concurrit peregrinosque reges
                        sibi circumspicere coepit. <milestone unit="par" n="2"/>Itaque cum pars
                        Mithridatem Ponticum, pars Ptolomeum ab Aegypto arcessendum censeret,
                        occurreretque quod et Mithridates inplicitus bello Romano esset, Ptolomeus
                        quoque hostis semper fuisset Syriae,<milestone unit="par" n="3"/>omnes in
                        Tigranen, regem Armeniae, consensere, instructum praeter domesticas vires et
                        Parthica societate et Mithridatis adfinitate. <milestone unit="par" n="4"
                        />Igitur accitus in regnum Syriae per X et VIII annos tranquillissimo regno
                        potitus est; neque bello alium lacessere neque lacessitus inferre alii
                        bellum necesse habuit.<lb/></p>
                </div>
                <div type="cap" n="2">
                    <p><milestone unit="par" n="1"/> Sed sicut ab hostibus tuta Syria fuit, ita
                        terrae motu vastata est, quo centum septuaginta milia hominum et multae
                        urbes perierunt. Quod prodigium mutationem rerum portendere aruspices
                        responderunt. <milestone unit="par" n="2"/>Igitur Tigrane a Lucullo victo
                        rex Syriae Antiochus, Cyziceni filius, ab eodem Lucullo appellatur.
                            <milestone unit="par" n="3"/>Sed quod Lucullus dederat, postea ademit
                        Pompeius, qui poscenti regnum respondit ne volenti quidem Syriae, nedum
                        recusanti daturum se regem, qui X et VIII annos, quibus Tigranes Syriam
                        tenuit, in angulo Ciliciae latuerit, victo autem eodem Tigrane a Romanis
                        alieni operis praemia postulet. <milestone unit="par" n="4"/>Igitur ut
                        habenti regnum non ademerit, ita quo cesserit Tigrani, non daturum, quod
                        tueri nesciat, ne rursus Syriam Iudaeorum et Arabum latrociniis infestam
                        reddat. <milestone unit="par" n="5"/>Atque ita Syriam in provinciae formam
                        redegit, paulatimque Oriens Romanorum discordia consanguineorum regum factus
                        est.<lb/></p>
                </div>
            </div>
            <div type="lib" n="XLI">
                <head>LIBER XLI</head>
                <lb/>
                <div type="cap" n="1">
                    <p><milestone unit="par" n="1"/> Parthi, penes quos velut divisione orbis cum
                        Romanis facta nunc Orientis imperium est, Scytharum exules fuere. <milestone
                            unit="par" n="2"/>Hoc etiam ipsorum vocabulo manifestatur, nam Scythico
                        sermone exules "parthi" dicuntur. <milestone unit="par" n="3"/>Hi et
                        Assyriorum et Medorum temporibus inter Orientis populos obscurissimi fuere.
                            <milestone unit="par" n="4"/>Postea quoque, cum imperium Orientis a
                        Medis ad Persas translatum est, veluti vulgus sine nomine praeda victorum
                        fuere. <milestone unit="par" n="5"/>Postremum Macedonibus triumphato Oriente
                            servierunt,<milestone unit="par" n="6"/>ut cuivis mirum videatur ad
                        tantam eos felicitatem per virtutem provectos, ut imperent gentibus, sub
                        quarum imperio veluti servile vulgus fuere. <milestone unit="par" n="7"/>A
                        Romanis quoque trinis bellis per maximos duces florentissimis temporibus
                        lacessiti soli ex omnibus gentibus non pares solum, verum etiam victores
                            fuere;<milestone unit="par" n="8"/>quamquam plus gloriae est inter
                        Assyria et Medica Persicaque memorata olim regna et opulentissimum illud
                        mille urbium Bactrianum imperium emergere potuisse quam longinqua bella
                            vicisse,<milestone unit="par" n="9"/>praeterea cum gravibus Scythicis et
                        vicinalibus bellis adsidue vexati variis periculorum certaminibus
                        urgerentur. <milestone unit="par" n="10"/>Hi domesticis seditionibus Scythia
                        pulsi solitudines inter Hyrcaniam et Dahas et Areos et <supplied> Sparnos
                        </supplied> et Margianos furtim occupavere. <milestone unit="par" n="11"
                        />Fines deinde non intercedentibus primo finitimis, postea etiam
                        prohibentibus in tantum protulere, ut non inmensa tantum ac profunda
                        camporum, verum etiam praerupta collium montiumque ardua occupaverint.
                            <milestone unit="par" n="12"/>Ex quo fit, ut Parthiae pleraque finium
                        aut aestus aut frigoris magnitudo possideat, quippe cum montes nix et campos
                        aestus infestet.<lb/></p>
                </div>
                <div type="cap" n="2">
                    <p><milestone unit="par" n="1"/> Administratio gentis post defectionem
                        Macedonici imperii sub regibus fuit. <milestone unit="par" n="2"/>Proximus
                        maiestati regum probulorum ordo est; ex hoc duces in bello, ex hoc in pace
                        rectores habent. <milestone unit="par" n="3"/>Sermo his inter Scythicum
                        Medicumque medius et utrisque mixtus. <milestone unit="par" n="4"/>Vestis
                        olim sui moris; posteaquam accessere opes, ut Medis perlucida ac fluida.
                        Armorum patrius ac Scythicus mos. <milestone unit="par" n="5"/>Exercitum
                        non, ut aliae gentes, liberorum, sed maiorem partem servitiorum habent,
                        quorum vulgus nulli manumittendi potestate permissa ac per hoc omnibus
                        servis nascentibus in dies crescit. Hos pari ac liberos suos cura et
                        equitare et sagittare magna industria docent. <milestone unit="par" n="6"
                        />Locupletissimus ut quisque est, ita plures in bella equites regi suo
                        praebet. Denique Antonio bellum Parthis inferenti cum L milia equitum
                        occurrerent, soli CCCC liberi fuere. <milestone unit="par" n="7"/>Comminus
                        in acie proeliari aut obsessas expugnare urbes nesciunt. Pugnant aut
                        procurrentibus equis aut terga dantibus; saepe etiam fugam simulant, ut
                        incautiores adversum vulnera insequentes habeant. <milestone unit="par"
                            n="8"/>Signum his in proelio non tuba, sed tympano datur. Nec pugnare
                        diu possunt; ceterum intolerandi forent, si quanta his est impetus vis,
                        tanta et perseverantia esset. <milestone unit="par" n="9"/>Plerumque in ipso
                        ardore certaminis proelia deserunt ac paulo post pugnam ex fuga repetunt,
                        ut, cum maxime vicisse te putes, tunc tibi discrimen subeundum sit.
                            <milestone unit="par" n="10"/>Munimentum ipsis equisque loricae plumatae
                        sunt, quae utrumque toto corpore tegunt. Auri argentique nullus nisi in
                        armis usus.<lb/></p>
                </div>
                <div type="cap" n="3">
                    <p><milestone unit="par" n="1"/> Vxores dulcedine variae libidinis singuli
                        plures habent, nec ulla delicta adulterio gravius vindicant. <milestone
                            unit="par" n="2"/>Quamobrem feminis non convivia tantum virorum, verum
                        etiam conspectum interdicunt. <milestone unit="par" n="3"/>Carne non nisi
                        venatibus quaesita vescuntur. <milestone unit="par" n="4"/>Equis omni
                        tempore vectantur; illis bella, illis convivia, illis publica ac privata
                        officia obeunt; super illos ire, consistere, mercari, colloqui. Hoc denique
                        discrimen inter servos liberosque est, quod servi pedibus, liberi non nisi
                        equis incedunt. <milestone unit="par" n="5"/>Sepultura vulgo aut avium aut
                        canum laniatus est; nuda demum ossa terra obruunt. <milestone unit="par"
                            n="6"/>In superstitionibus atque cura deorum praecipua omnibus veneratio
                        est. <milestone unit="par" n="7"/>Ingenia genti tumida, seditiosa,
                        fraudolenta, procacia; quippe violentiam viris, mansuetudinem mulieribus
                        adsignant. <milestone unit="par" n="8"/>Semper aut in externos aut in
                        domesticos motus inquieti, natura taciti, ad faciendum quam ad dicendum
                        promptiores; proinde secunda adversaque silentio tegunt. <milestone
                            unit="par" n="9"/>Principibus metu, non pudore parent. In libidinem
                        proiecti, in cibum parci. <milestone unit="par" n="10"/>Fides dicti
                        promissique nulla, nisi quatenus expedit.<lb/></p>
                </div>
                <div type="cap" n="4">
                    <p><milestone unit="par" n="1"/> Post mortem Alexandri Magni cum inter
                        successores eius Orientis regna dividerentur, nullo Macedonum dignante
                        Parthorum imperium Staganori, externo socio, traditur. <milestone unit="par"
                            n="2"/>Postea diductis Macedonibus in bellum civile cum ceteris
                        superioris Asiae populis Eumenen secuti sunt, quo victo ad Antigonum
                        transiere. <milestone unit="par" n="3"/>Post hunc a Nicatore Seleuco ac mox
                        ab Antiocho et successoribus eius possessi, a cuius pronepote Seleuco primum
                        defecere primo Punico bello, L. Manlio Vulsone M. Atilio Regulo consulibus.
                            <milestone unit="par" n="4"/>Huius defectionis inpunitatem illis duorum
                        fratrum regum, Seleuci et Antiochi, discordia dedit, qui dum invicem eripere
                        sibi regnum volunt, persequi defectores omiserunt. <milestone unit="par"
                            n="5"/>Eodem tempore etiam Theodotus, mille urbium Bactrianarum
                        praefectus, defecit regemque se appellari iussit, quod exemplum secuti
                        totius Orientis populi a Macedonibus defecere. <milestone unit="par" n="6"
                        />Erat eo tempore Arsaces, vir sicut incertae originis, ita virtutis
                        expertae. <milestone unit="par" n="7"/>Hic solitus latrociniis et rapto
                        vivere accepta opinione Seleucum a Gallis in Asia victum, solutus regis
                        metu, cum praedonum manu Parthos ingressus praefectum eorum Andragoran
                        oppressit sublatoque eo imperium gentis invasit. <milestone unit="par" n="8"
                        />Non magno deinde post tempore Hyrcanorum quoque regnum occupavit, atque
                        ita duarum civitatium imperio praeditus grandem exercitum parat metu cum
                        Seleuci et Theodoti, Bactrianorum regis. <milestone unit="par" n="9"/>Sed
                        cito morte Theodoti metu liberatus cum filio eius, et ipso Theodoto, foedus
                        ac pacem fecit, nec multo post cum Seleuco rege ad defectores persequendos
                        veniente congressus victor fuit;<milestone unit="par" n="10"/>quem diem
                        Parthi exinde sollemnem velut initium libertatis observant.<lb/></p>
                </div>
                <div type="cap" n="5">
                    <p><milestone unit="par" n="1"/> Revocato deinde Seleuco novis motibus in Asiam
                        dato laxamento regnum Parthicum format, militem legit, castella munit,
                        civitates firmat;<milestone unit="par" n="2"/>urbem quoque nomine Daram in
                        monte Apaorteno condit, cuius loci ea condicio est, ut neque munitius
                        quicquam esse neque amoenius possit. <milestone unit="par" n="3"/>Ita enim
                        et praeruptis rupibus undique cingitur, ut tutela loci nullis defensoribus
                        egeat, et soli circumiacentis tanta ubertas, ut propriis opibus
                            expleatur;<milestone unit="par" n="4"/>fontium ac silvarum ea copia est,
                        ut et aquarum abundantia inrigetur et venationum voluptatibus exornetur.
                            <milestone unit="par" n="5"/>Sic Arsaces quaesito simul constitutoque
                        regno non minus memorabilis Parthis quam Persis Cyrus, Macedonibus
                        Alexander, Romanis Romulus matura senectute decedit,<milestone unit="par"
                            n="6"/>cuius memoriae hunc honorem Parthi tribuerunt, ut omnes exinde
                        reges suos Arsacis nomine nuncupent. <milestone unit="par" n="7"/>Huius
                        filius et successor regni, Arsaces et ipse nomine, adversus Antiochum,
                        Seleuci filium, centum milibus peditum et XX milibus equitum instructum mira
                        virtute pugnavit; ad postremum in societatem eius adsumptus est. <milestone
                            unit="par" n="8"/>Tertius Parthis rex Priapatius fuit, sed et ipse
                        Arsaces dictus. Nam sicut supra dictum est, omnes reges suos hoc nomine,
                        sicuti Romani Caesares Augustosque, cognominavere. <milestone unit="par"
                            n="9"/>Hic actis in regno XV annis decessit relictis duobus filiis,
                        Mithridate et Phrahate. Quorum maior Phrahates, more gentis heres regni,
                        Mardos, validam gentem, bello domuit nec multo post decessit pluribus filiis
                            relictis,<milestone unit="par" n="10"/>quibus praeteritis fratri
                        potissimum Mithridati, insignis virtutis viro, reliquit imperium, plus regio
                        quam patrio deberi nomini ratus potiusque patriae quam liberis
                        consulendum.<lb/></p>
                </div>
                <div type="cap" n="6">
                    <p><milestone unit="par" n="1"/> Eodem ferme tempore, sicut in Parthis
                        Mithridates, ita in Bactris Eucratides, magni uterque viri, regna ineunt.
                            <milestone unit="par" n="2"/>Sed Parthorum fortuna felicior ad summum
                        hoc duce imperii fastigium eos perduxit. <milestone unit="par" n="3"
                        />Bactriani autem per varia bella iactati non regnum tantum, verum etiam
                        libertatem amiserunt, siquidem Sogdianorum et Arachotorum et Drancarum et
                        Areorum Indorumque bellis fatigati ad postremum ab invalidioribus Parthis
                        velut exsangues oppressi sunt. <milestone unit="par" n="4"/>Multa tamen
                        Eucratides bella magna virtute gessit, quibus adtritus cum obsidionem
                        Demetrii, regis Indorum, pateretur, cum CCC militibus LX milia hostium
                        adsiduis eruptionibus vicit. Quinto itaque mense liberatus Indiam in
                        potestatem redegit. <milestone unit="par" n="5"/>Vnde cum se reciperet, a
                        filio, quem socium regni fecerat, in itinere interficitur, qui non
                        dissimulato parricidio, velut hostem, non patrem interfecisset, et per
                        sanguinem eius currum egit et corpus abici insepultum iussit. <lb/>
                        <milestone unit="par" n="6"/> Dum haec apud Bactros geruntur, interim inter
                        Parthos et Medos bellum oritur. Cum varius utriusque populi casus fuisset,
                        ad Postremum victoria penes Parthos fuit. <milestone unit="par" n="7"/>His
                        viribus auctus Mithridates Mediae Bacasin praeponit, ipse in Hyrcaniam
                        proficiscitur. <milestone unit="par" n="8"/>Vnde reversus bellum cum
                        Elymaeorum rege gessit, quo victo hanc quoque gentem regno adiecit
                        imperiumque Parthorum a monte Caucaso multis populis in dicionem redactis
                        usque flumen Euphraten protulit. <milestone unit="par" n="9"/>Atque ita
                        adversa valetudine adreptus, non minor Arsace proavo, gloriosa senectute
                        decedit.<lb/></p>
                </div>
            </div>
            <div type="lib" n="XLII">
                <head>LIBER XLII</head>
                <lb/>
                <div type="cap" n="1">
                    <p><milestone unit="par" n="1"/> Post necem Mithridatis, Parthorum regis,
                        Phrahates filius rex statuitur, qui cum inferre bellum in ultionem temptati
                        ab Antiocho Parthici regni Syriae statuisset, Scytharum motibus ad sua
                        defendenda revocatur. <milestone unit="par" n="2"/>Namque Scythae in
                        auxilium Parthorum adversus Antiochum, Syriae regem, mercede sollicitati cum
                        confecto bello iam supervenissent et calumnia tardius lati auxilii mercede
                        fraudarentur, dolentes tantum itineris frustra emensum, cum vel stipendium
                        pro vexatione vel alium hostem dari sibi poscerent, superbo responso offensi
                        fines Parthorum vastare coeperunt. <milestone unit="par" n="3"/>Igitur
                        Phrahates, cum adversus eos proficisceretur, ad tutelam regni reliquit
                        Himerum quendam pueritiae sibi flore conciliatum, qui tyrannica crudelitate
                        oblitus et vitae praeteritae et vicarii officii Babylonios multasque alias
                        civitates inportune vexavit. <milestone unit="par" n="4"/>Ipse autem
                        Phrahates exercitum Graecorum, quem bello Antiochi captum superbe
                        crudeliterque tractaverat, in bellum secum ducit, inmemor prorsus quod
                        hostiles eorum animos nec captivitas minuerat et insuper iniuriarum
                        indignitas exacerbaverat. <milestone unit="par" n="5"/>Itaque cum inclinatam
                        Parthorum aciem vidissent, arma ad hostes transtulere et diu cupitam
                        captivitatis ultionem exercitus Parthici et ipsius Phrahatis regis cruenta
                        caede exsecuti sunt.<lb/></p>
                </div>
                <div type="cap" n="2">
                    <p><milestone unit="par" n="1"/> In huius locum Artabanus, patruus eius, rex
                        substituitur. Scythae autem contenti victoria depopulata Parthia in patriam
                        revertuntur. <milestone unit="par" n="2"/>Sed et Artabanus bello Tochariis
                        inlato in bracchio vulneratus statim decedit. <milestone unit="par" n="3"
                        />Huic Mithridates filius succedit, cui res gestae Magni cognomen dedere;
                        quippe claritatem parentum aemulatione virtutis accensus animi magnitudine
                        supergreditur. <milestone unit="par" n="4"/>Multa igitur bella cum finitimis
                        magna virtute gessit multosque populos Parthico regno addidit. <milestone
                            unit="par" n="5"/>Sed et cum Scythis prospere aliquotiens dimicavit
                        ultorque iniuriae parentum fuit. <milestone unit="par" n="6"/>Ad postremum
                        Artoadisti, Armeniorum regi, bellum intulit. <lb/><milestone unit="par"
                            n="7"/>Sed quoniam in Armeniam transitum facimus, origo eius paulo
                        altius repetenda est. <milestone unit="par" n="8"/>Neque enim silentio
                        regnum tantum praeteriri fas est cum fines post Parthiam omnium regnorum
                        magnitudinem superent,<milestone unit="par" n="9"/>siquidem Armenia a
                        Cappadocia usque mare Caspium undecies centum milia patet, sed in
                        latitudinem milia passuum septingenta porrigitur. <milestone unit="par"
                            n="10"/>Condita est autem ab Armenio, Iasonis Thessali comite, quem cum
                        perditum propter insignem periculosamque regno suo virtutem Pelias rex
                        cuperet, denuntiata militia in Colchos abire iubet pellemque arietis
                        memorabilem gentibus reportare, sperans interitum viri aut ex periculis tam
                        longae navigationis aut ex bello tam profundae barbariae. <milestone
                            unit="par" n="11"/>Igitur Iason divulgata opinio ne tam gloriosae
                        expeditionis, cum ad eum certatim principes iuventutis totius ferme orbis
                        concurrerent, exercitum fortissimorum virorum, qui Argonautae cognominati
                        sunt, conparavit. <milestone unit="par" n="12"/>Quem cum magnis rebus gestis
                        incolumem reduxisset, rursum a Peliae filiis Thessalia magna vi pulsus cum
                        ingenti multitudine, quae ad famam virtutis eius ex omnibus gentibus cotidie
                        confluebat, comite Medea uxore, quam repudiatam miseratione exilii rursum
                        receperat, et Medo, privigno ab Aegeo, rege Atheniensium, genito, Colchos
                        repetivit socerumque Aeetam regno pulsum restituit.<lb/></p>
                </div>
                <div type="cap" n="3">
                    <p><milestone unit="par" n="1"/> Magna deinde bella cum finitimis gessit
                        captasque civitates partim regno soceri ad abolendam superioris militiae
                        iniuriam, qua filiam eius Medeam abduxerat et filium Aegialeum interfecerat,
                        adiunxit, partim populis, quos secum adduxerat,<milestone unit="par" n="2"
                        />adsignavit primusque humanorum post Herculem et Liberum, qui reges
                        Orientis fuisse traduntur, eam caeli plagam domuisse dicitur. <milestone
                            unit="par" n="3"/>Populis quibusdam Erygium et Amphistratum, aurigas
                        Castoris et Pollucis, duces adsignavit. <milestone unit="par" n="4"/>Cum
                        Albanis foedus percussit, qui Herculem ex Italia ab Albano monte, cum
                        Geryone extincto armenta eius per Italiam duceret, secuti dicuntur, quique
                        memores Italicae originis exercitum Cn. Pompei bello Mithridatico fratres
                        salutavere. <milestone unit="par" n="5"/>Itaque Iasoni totus ferme Oriens ut
                        conditori divinos honores templaque constituit, quae Parmenion, dux
                        Alexandri Magni, post multos annos dirui iussit, ne cuiusquam nomen in
                        Oriente venerabilius quam Alexandri esset. <milestone unit="par" n="6"/>Post
                        mortem Iasonis Medus aemulus virtutis eius in honorem matris Mediam urbem
                        condidit regnumque ex nomine suo Medorum constituit, sub cuius maiestate
                        Orientis postea imperium fuit. <milestone unit="par" n="7"/>Albanis vicinae
                        Amazones sunt, quarum reginam Thalestrim concubitum Alexandri petisse multi
                        auctores prodidere. <milestone unit="par" n="8"/>Armenius quoque, et ipse
                        Thessalus, unus de numero ducum Iasonis, recollecta multitudine, quae amisso
                        Iasone rege passim vagabatur, Armeniam condit,<milestone unit="par" n="9"/>a
                        cuius montibus Tigris fluvius modicis primo incrementis nascitur; interiecto
                        deinde aliquanto spatio sub terras mergitur, atque ita post quinque et XX
                        milia passuum grande iam flumen in regione Sophene emergit ac sic in paludes
                        Euphratis recipitur.<lb/></p>
                </div>
                <div type="cap" n="4">
                    <p><milestone unit="par" n="1"/> Igitur Mithridates, rex Parthorum, post bellum
                        Armeniae propter crudelitatem a senatu Parthico regno pellitur. <milestone
                            unit="par" n="2"/>Frater eius Orodes, cum regnum vacans occupasset,
                        Babyloniam, quo Mithridates confugerat, diu obsidet et fame coactos in
                        deditionem oppidanos conpellit. <milestone unit="par" n="3"/>Mithridates
                        autem fiducia cognationis ultro se in potestatem Orodis tradit. <milestone
                            unit="par" n="4"/>Sed Orodes plus hostem quam fratrem cogitans in
                        conspectu suo trucidari iussit. Post haec bellum cum Romanis gessit
                        Crassumque imperatorem cum filio et omni exercitu Romano delevit. <milestone
                            unit="par" n="5"/>Huius filius Pacorus missus ad persequendas Romani
                        belli reliquias magnis rebus in Syria gestis in Parthiam patri suspectus
                        revocatur, quo absente exercitus Parthorum relictus in Syria a Cassio,
                        quaestore Crassi, cum omnibus ducibus trucidatur. <milestone unit="par"
                            n="6"/>His ita gestis non magno post tempore Romanis inter Caesarem
                        Pompeiumque civile bellum oritur, in quo Parthi Pompeianarum partium fuere
                        et propter amicitiam cum Pompeio bello Mithridatico iunctam et propter
                        Crassi necem, cuius filium in partibus Caesaris esse audierant, quem ultorem
                        patris victore Caesare futurum non deliberabant. <milestone unit="par" n="7"
                        />Itaque victis partibus Pompeianis et Cassio et Bruto auxilia adversus
                        Augustum et Antonium misere, et post belli finem rursum Pacoro duce inita
                        cum Labieno societate Syriam et Asiam vastavere castraque Ventidi, qui post
                        Cassium absente Pacoro exercitum Parthicum fuderat, magna mole adgrediuntur.
                            <milestone unit="par" n="8"/>Sed ille simulato timore diu continuit se
                        et insultare Parthos aliquantisper passus est. Ad postremum in securos
                        laetosque partem legionum emisit, quarum impetu fusi Parthi in diversa
                        abiere. <milestone unit="par" n="9"/>Pacorus cum fugientes suos abduxisse
                        secum legiones Romanas putaret, castra Ventidi, veluti sine defensoribus,
                        adgreditur. <milestone unit="par" n="10"/>Tum Ventidius reliqua parte
                        legionum emissa universam Parthorum manum cum rege ipso Pacoro interficit;
                        nec ullo bello Parthi umquam maius vulnus acceperunt. <milestone unit="par"
                            n="11"/>Haec cum in Parthia nuntiata essent. Orodes, pater Pacori, qui
                        paulo ante vastatam Syriam, occupatam Asiam a Parthis audierat victoremque
                        Pacorum Romanorum gloriabatur, repente filii morte et exercitus clade audita
                        ex dolore in furorem vertitur. <milestone unit="par" n="12"/>Multis diebus
                        non adloqui quemquam, non cibum sumere, non vocem mittere, ita ut etiam
                        mutus factus videretur. <milestone unit="par" n="13"/>Post multos deinde
                        dies, ubi dolor vocem laxaverat, nihil aliud quam Pacorum vocabat; Pacorus
                        illi videri, Pacorus audiri videbatur, cum illo loqui, cum illo consistere;
                        interdum quasi amissum flebiliter dolebat. <milestone unit="par" n="14"
                        />Post longum deinde luctum alia sollicitudo miserandum senem invadit, quem
                        ex numero XXX filiorum in locum Pacori regem destinet. <milestone unit="par"
                            n="15"/>Multae paelices, ex quibus generata tanta iuventus erat, pro
                        suis quaeque sollicitae animum senis obsidebant. <milestone unit="par"
                            n="16"/>Sed fatum Parthiae fecit, in qua iam quasi sollemne est reges
                        parricidas haberi, ut sceleratissimus omnium, et ipse Phrahates nomine, rex
                        statueretur.<lb/></p>
                </div>
                <div type="cap" n="5">
                    <p><milestone unit="par" n="1"/> Itaque statim, quasi nollet mori, patrem
                        interfecit; fratres quoque omnes XXX trucidat. Sed nec in filiis cessant
                        parricidia. <milestone unit="par" n="2"/>Nam cum infestos sibi optimates
                        propter adsidua scelera videret, ne esset qui nominari rex posset, adultum
                        filium interfici iubet. <milestone unit="par" n="3"/>Huic Antonius propter
                        auxilium adversus se et Caesarem latum bellum cum sedecim validissimis
                        legionibus intulit, sed graviter multis proeliis vexatus a Parthia refugit.
                            <milestone unit="par" n="4"/>Qua victoria insolentior Phrahates
                        redditus, cum multa crudeliter consuleret, in exilium a populo suo pellitur.
                            <milestone unit="par" n="5"/>Itaque cum magno tempore finitimas
                        civitates, ad postremum Scythas precibus fatigasset, Scytharum maxime
                        auxilio in regnum restituitur. <milestone unit="par" n="6"/>Hoc absente
                        regem Parthi Tiridaten quendam constituerant, qui audito adventu Scytharum
                        cum magna amicorum manu ad Caesarem in Hispania bellum tunc temporis
                        gerentem profugit, obsidem Caesari minimum Phrahatis filium ferens, quem
                        neglegentius custoditum rapuerat. <milestone unit="par" n="7"/>Quo cognito
                        Phrahates legatos statim ad Caesarem mittit, servum suum Tiridaten et filium
                        remitti sibi postulat. <milestone unit="par" n="8"/>Caesar et legatione
                        Phrahatis audita et Tiridatis postulatis cognitis (nam et ipse restitui in
                        regnum desiderabat, iuris Romanorum futuram Parthiam adfirmans, si eius
                        regnum muneris eorum fuisset) neque Tiridaten dediturum se Parthis dixit,
                        neque adversus Parthos Tiridati auxilia daturum. <milestone unit="par" n="9"
                        />Ne tamen per omnia nihil a Caesare obtentum videretur, et Phrahati filium
                        sine pretio remisit et Tiridati, quoad manere apud Romanos vellet, opulentum
                        sumptum praeberi iussit. <milestone unit="par" n="19"/>Post haec finito
                        Hispaniensi bello, cum in Syriam ad conponendum Orientis statum venisset,
                        metum Phrahati incussit, ne bellum Parthiae vellet inferre. <milestone
                            unit="par" n="11"/>Itaque tota Parthia captivi ex Crassiano sive Antoni
                        exercitu recollecti signaque cum his militaria Augusto remissa. <milestone
                            unit="par" n="12"/>Sed et filii nepotesque Phrahatis obsides Augusto
                        dati, plusque Caesar magnitudine nominis sui fecit, quam armis facere alius
                        imperator potuisset.<lb/></p>
                </div>
            </div>
            <div type="lib" n="XLIII">
                <head>LIBER XLIII</head>
                <lb/>
                <div type="cap" n="1">
                    <p><milestone unit="par" n="1"/> Parthicis orientalibusque ac totius propemodum
                        orbis rebus explicitis ad initia Romanae urbis Trogus veluti post longam
                        peregrinationem domum revertitur, ingrati civis officium existimans, si, cum
                        omnium gentium res gestas inlustraverit, de sola tantum patria taceat.
                            <milestone unit="par" n="2"/>Breviter igitur initia Romani imperii
                        perstringit, ut nec modum propositi operis excedat nec utique originem
                        urbis, quae est caput totius orbis, silentio praetermittat. <lb/><milestone
                            unit="par" n="3"/>Italiae cultores primi Aborigines fuere, quorum rex
                        Saturnus tantae iustitiae fuisse dicitur, ut neque servierit quisquam sub
                        illo neque quicquam privatae rei habuerit, sed omnia communia et indivisa
                        omnibus fuerint, veluti unum cunctis patrimonium esset. <milestone
                            unit="par" n="4"/>Ob cuius exempli memoriam cautum est, ut Saturnalibus
                        exaequato omnium iure passim in conviviis servi cum dominis recumbant.
                            <milestone unit="par" n="5"/>Itaque Italia regis nomine Saturnia
                        appellata, et mons in quo habitabat Saturnius, in quo nunc veluti ab Iove
                        pulso sedibus suis Saturno Capitolium est. <milestone unit="par" n="6"/>Post
                        hunc tertio loco regnasse Faunum ferunt, sub quo Euander ab Arcadiae urbe
                        Pallanteo in Italiam cum mediocri turba popularium venit, cui Faunus et
                        agros et montem, quem ille postea Palatium appellavit, benigne adsignavit.
                            <milestone unit="par" n="7"/>In huius radicibus templum Lycaeo, quem
                        Graeci Pana, Romani Lupercum appellant, constituit; ipsum dei simulacrum
                        nudum caprina pelle amictum est, quo habitu nunc Romae Lupercalibus
                        decurritur. <milestone unit="par" n="8"/>Fauno uxor fuit nomine Fatua, quae
                        adsidue divino spiritu inpleta veluti per furorem futura praemonebat. Vnde
                        adhuc, qui inspirari solent, fatuari dicuntur. <milestone unit="par" n="9"
                        />Ex filia Fauni et Hercule, qui eodem tempore extincto Geryone armenta,
                        victoriae praemia, per Italiam ducebat, stupro conceptus Latinus procreatur.
                            <milestone unit="par" n="10"/>Quo tenente regnum Aeneas ab Ilio Troia a
                        Graecis expugnata in Italiam venit statimque bello exceptus, cum in aciem
                        exercitum eduxisset, ad conloquium vocatus tantam admirationem sui Latino
                        praebuit, ut et in societatem regni reciperetur et Lavinia in matrimonium ei
                        data gener adscisceretur. <milestone unit="par" n="11"/>Post haec commune
                        utriusque bellum adversus Turnum, regem Rutulorum, propter fraudatas
                        Laviniae fuit nuptias, in quo et Turnus et Latinus interiere. <milestone
                            unit="par" n="12"/>Igitur cum Aeneas iure victoriae utroque populo
                        potiretur, urbem ex nomine uxoris Lavinium condidit. <milestone unit="par"
                            n="13"/>Bellum deinde adversus Mezentium, Etruscorum regem, gessit, in
                        quo cum ipse occidisset, in locum eius Ascanius filius successit, qui
                        Lavinio relicto Longam Albam condidit, quae CCC annis caput regni
                        fuit.<lb/></p>
                </div>
                <div type="cap" n="2">
                    <p><milestone unit="par" n="1"/> Post multos deinde huius urbis reges ad
                        postremum Numitor et Amulius regno potiti sunt. <milestone unit="par" n="2"
                        />Sed Amulius cum vi aetate potiorem Numitorem oppressisset, filiam eius
                        Ream in perpetuam virginitatem, ne quis vindex regni virilis sexus ex gente
                        Numitoris oriretur, demersit, addita iniuriae specie honoris, ut non
                        damnata, sed sacerdos electa videretur. <milestone unit="par" n="3"/>Igitur
                        clausa in luco Marti sacro duos pueros, incertum stupro an ex Marte
                        conceptos, enixa est. <milestone unit="par" n="4"/>Quo cognito Amulius
                        multiplicato metu proventu duorum pueros exponi iubet et puellam vinculis
                        onerat, ex quorum iniuria decessit. <milestone unit="par" n="5"/>Sed Fortuna
                        origini Romanae prospiciens pueros lupae alendos obtulit, quae amissis
                        catulis distenta ubera exinanire cupiens nutricem se infantibus praebuit.
                            <milestone unit="par" n="6"/>Cum saepius ad parvulos veluti ad catulos
                        reverteretur, rem Faustulus pastor animadvertit subtractosque ferae inter
                        greges pecorum agresti vita nutrivit. <milestone unit="par" n="7"/>Martios
                        pueros fuisse, sive quod in luco Martis enixi sunt sive quod a lupa, quae in
                        tutela Martis est, nutriti, veluti manifestis argumentis creditum. Nomina
                        pueris alteri Remo, alteri Romulo fuere. <milestone unit="par" n="8"
                        />Adultis inter pastores de virtute cotidiana certamina et vires et
                        pernicitatem auxere. <milestone unit="par" n="9"/>Igitur cum latrones a
                        rapina pecorum industrie frequenterque submoverent, Remus ab isdem
                        latronibus captus et velut ipse esset, quod in aliis prohibebat, regi
                        offertur; crimini datur quasi greges Numitoris infestare solitus esset. Tunc
                        a rege Numitori in ultionem traditur. <milestone unit="par" n="10"/>Sed
                        Numitor adulescentia iuvenis permotus et in suspitionem expositi nepotis
                        adductus, cum eum nunc liniamentorum filiae similitudo, nunc aetas
                        expositionis temporibus congruens anxium tenerent, repente Faustulus cum
                        Romulo supervenit; a quo origine cognita puerorum facta conspiratione et
                        adulescentes in ultionem maternae necis et Numitor in vindictam erepti regni
                        armantur.<lb/></p>
                </div>
                <div type="cap" n="3">
                    <p><milestone unit="par" n="1"/> Occiso Amulio regnum Numitori restituitur et
                        urbs Romana ab adulescentibus conditur. <milestone unit="par" n="2"/>Tunc et
                        senatus centum seniorum, qui patres dicti sunt, constituitur; tunc et
                        vicinis conubia pastorum dedignantibus virgines Sabinae rapiuntur,
                        finitimisque populis armis subiectis primo Italiae et mox orbis imperium
                        quaesitum. <lb/>
                        <milestone unit="par" n="3"/> Per ea tempora adhuc reges hastas pro
                        diademate habebant, quas Graeci "sceptra" dixere. Nam et ab origine rerum
                        pro diis inmortalibus veteres hastas coluere, ob cuius religionis memoriam
                        adhuc deorum simulacris hastae adduntur. <lb/><milestone unit="par" n="4"
                        />Temporibus Tarquinii regis ex Asia Phocaeensium iuventus ostio Tiberis
                        invecta amicitiam cum Romanis iunxit; inde in ultimos Galliae sinus navibus
                        profecta Massiliam inter Ligures et feras gentes Gallorum condidit,
                        magnasque res, sive dum armis se adversus Gallicam feritatem tuentur sive
                        dum ultro lacessunt, a quibus fuerant antea lacessiti, gesserunt. <milestone
                            unit="par" n="5"/>Namque Phocaeenses exiguitate ac macie terrae coacti
                        studiosius mare quam terras exercuere: piscando mercandoque, plerumque etiam
                        latrocinio maris, quod illis temporibus gloriae habebatur, vitam tolerabant.
                            <milestone unit="par" n="6"/>Itaque in ultimam Oceani oram procedere
                        ausi in sinum Gallicum ostio Rhodani amnis devenere,<milestone unit="par"
                            n="7"/>cuius loci amoenitate capti, reversi domum referentes quae
                        viderant, plures sollicitavere. <milestone unit="par" n="8"/>Duces classis
                        Simos et Protis fuere. Itaque regem Segobrigiorum, Nannum nomine, in cuius
                        finibus urbem condere gestiebant, amicitiam petentes conveniunt. <milestone
                            unit="par" n="9"/>Forte eo die rex occupatus in apparatu nuptiarum
                        Gyptis filiae erat, quam more gentis electo inter epulas genero nuptum
                        tradere illic parabat. <milestone unit="par" n="10"/>Itaque cum ad nuptias
                        invitati omnes proci essent, rogantur etiam Graeci hospites ad convivium.
                            <milestone unit="par" n="11"/>Introducta deinde virgo cum iuberetur a
                        patre aquam porrigere ei, quem virum eligeret, tunc omissis omnibus ad
                        Graecos conversa aquam Proti porrigit, qui factus ex hospite gener locum
                        condendae urbis a socero accepit. <milestone unit="par" n="12"/>Condita
                        igitur Massilia est prope ostia Rhodani amnis in remoto sinu, velut in
                        angulo maris. <milestone unit="par" n="13"/>Sed Ligures incrementis urbis
                        invidentes Graecos adsiduis bellis fatigabant, qui pericula propulsando in
                        tantum enituerunt, ut victis hostibus in captivis agris multas colonias
                        constituerint.<lb/></p>
                </div>
                <div type="cap" n="4">
                    <p><milestone unit="par" n="1"/> Ab his igitur Galli et usum vitae cultioris
                        deposita ac mansuefacta barbaria et agrorum cultus et urbes moenibus cingere
                        didicerunt. <milestone unit="par" n="2"/>Tunc et legibus, non armis vivere,
                        tunc et vitem putare, tunc olivam serere consuerunt, adeoque magnus et
                        hominibus et rebus inpositus est nitor, ut non Graecia in Galliam emigrasse,
                        sed Gallia in Graeciam translata videretur. <lb/><milestone unit="par" n="3"
                        />Mortuo rege Nanno Segobrigiorum, a quo locus acceptus condendae urbis
                        fuerat, cum regno filius eius Comanus successisset, adfirmante quodam
                        regulo, quandoque Massiliam exitio finitimis populis futuram, opprimendamque
                        in ipso ortu, ne mox validior ipsum obrueret. <milestone unit="par" n="4"
                        />Subnectit et illam fabulam: canem aliquando partu gravidam locum a pastore
                        precario petisse, in quo pareret, quo obtento iterato petisse, ut sibi
                        educare eodem in loco catulos liceret; ad postremum adultis catulis fultam
                        domestico praesidio proprietatem loci sibi vindicasse. <milestone unit="par"
                            n="5"/>Non aliter Massilienses, qui nunc inquilini videantur, dominos
                        quandoque regionum futuros. <milestone unit="par" n="6"/>His incitatus rex
                        insidias Massiliensibus struit. Itaque sollemni Floraliorum die multos
                        fortes ac strenuos viros hospitii iure in urbem misit, plures sirpeis
                        latentes frondibusque supertectos induci vehiculis iubet,<milestone
                            unit="par" n="7"/>ipse cum exercitu in proximis montibus delitescit, ut,
                        cum nocte a praedictis apertae portae forent, tempestive ad insidias adesset
                        urbemque somno ac vino sepultam armatis invaderet. <milestone unit="par"
                            n="8"/>Sed has insidias mulier quaedam regis cognata prodidit, quae
                        adulterare cum Graeco adulescente adsolita in amplexu iuvenis miserata
                        formae eius insidias aperuit periculumque declinare iubet. <milestone
                            unit="par" n="9"/>Ille rem statim ad magistratus defert; atque ita
                        patefactis insidiis cuncti Ligures conprehenduntur latentesque de sirpeis
                        protrahuntur. <milestone unit="par" n="10"/>Quibus omnibus interfectis
                        insidianti regi insidiae tenduntur. Caesa cum ipso rege hostium septem
                        milia. <milestone unit="par" n="11"/>Exinde Massilienses festis diebus
                        portas claudere, vigilias agere, stationes in muris observare, peregrinos
                        recognoscere, curas habere, ac veluti bellum habeant, sic urbem pacis
                        temporibus custodire. <milestone unit="par" n="12"/>Adeo illic bene
                        instituta non temporum necessitate, sed recte faciendi consuetudine
                        servantur.<lb/></p>
                </div>
                <div type="cap" n="5">
                    <p><milestone unit="par" n="1"/> Post haec magna illis cum Liguribus, magna cum
                        Gallis fuere bella, quae res et urbis gloriam auxit et virtutem Graecorum
                        multiplicata victoria celebrem inter finitimos reddidit. <milestone
                            unit="par" n="2"/>Karthaginiensium quoque exercitus, cum bellum captis
                        piscatorum navibus ortum esset, saepe fuderunt pacemque victis
                            dederunt,<milestone unit="par" n="3"/>cum Hispanis amicitiam iunxerunt,
                        cum Romanis prope ab initio conditae urbis foedus summa fide custodierunt
                        auxiliisque in omnibus bellis industrie socios iuverunt. Quae res illis et
                        virium fiduciam auxit et pacem ab hostibus praestitit. <milestone unit="par"
                            n="4"/>Cum igitur Massilia et fama rerum gestarum et abundantia opum et
                        virium gloria virente floreret, repente finitimi populi ad nomen
                        Massiliensium delendum velut ad commune extinguendum incendium concurrunt.
                            <milestone unit="par" n="5"/>Dux consensu omnium Catumandus regulus
                        eligitur. Qui cum magno exercitu lectissimorum virorum urbem hostium
                        obsideret, per quietem specie torvae mulieris, quae se deam dicebat,
                        exterritus ultro pacem cum Massiliensibus fecit,<milestone unit="par" n="6"
                        />petitoque ut intrare illi urbem et deos eorum adorare liceret, cum in
                        arcem Minervae venisset, conspecto in porticibus simulacro deae, quam per
                        quietem viderat, repente exclamat illam esse, quae se nocte exterruisset,
                        illam, quae recedere ab obsidione iussisset. <milestone unit="par" n="7"
                        />Gratulatusque Massiliensibus, quod animadverteret eos ad curam deorum
                        inmortalium pertinere, torque aureo donata dea in perpetuum amicitiam cum
                        Massiliensibus iunxit. <milestone unit="par" n="8"/>Parta pace et securitate
                        fundata revertentes a Delphis Massiliensium legati, quo missi munera
                        Apollini tulerant, audiverunt urbem Romanam a Gallis captam incensamque.
                            <milestone unit="par" n="9"/>Quam rem domi nuntiatam publico funere
                        Massilienses prosecuti sunt aurumque et argentum publicum privatumque
                        contulerunt ad explendum pondus Gallis, a quibus redemptam pacem
                        cognoverant. <milestone unit="par" n="10"/>Ob quod meritum et immunitas
                        illis decreta et locus spectaculorum in senatu datus et foedus aequo iure
                        percussum. <lb/><milestone unit="par" n="11"/>In postremo libro Trogus:
                        maiores suos a Vocontiis originem ducere; avum suum Trogum Pompeium
                        Sertoriano bello civitatem a Cn. Pompeio percepisse,<milestone unit="par"
                            n="12"/>patruum Mithridatico bello turmas equitum sub eodem Pompeio
                        duxisse; patrem quoque sub C. Caesare militasse epistularumque et
                        legationum, simul et anuli curam habuisse.<lb/></p>
                </div>
            </div>
            <div type="lib" n="XLIV">
                <head>LIBER XLIV</head>
                <lb/>
                <div type="cap" n="1">
                    <p><milestone unit="par" n="1"/> Hispania sicuti Europae terminos claudit, ita
                        et huius operis finis futura est. <milestone unit="par" n="2"/>Hanc veteres
                        ab Hibero amne primum Hiberiam, postea ab Hispalo Hispaniam cognominaverunt.
                            <milestone unit="par" n="3"/>Haec inter Africam et Galliam posita Oceani
                        freto et Pyrenaeis montibus clauditur. Sicut minor utraque terra, ita
                        utraque fertilior. <milestone unit="par" n="4"/>Nam neque ut Africa violento
                        sole torretur, neque ut Gallia adsiduis ventis fatigatur, sed media inter
                        utramque hinc temperato calore, inde felicibus et tempestivis imbribus in
                        omnia frugum genera fecunda est, adeo ut non ipsis tantum incolis, verum
                        etiam Italiae urbique Romanae cunctarum rerum abundantia sufficiat.
                            <milestone unit="par" n="5"/>Hinc enim non frumenti tantum magna copia
                        est, verum et vini, mellis oleique. Nec ferri solum materia praecipua, sed
                        et equorum pernices greges. <milestone unit="par" n="6"/>Sed nec summae
                        tantum terrae laudanda bona, verum et abstrusorum metallorum felices
                        divitiae. Iam lini spartique vis ingens, minii certe nulla feracior terra.
                            <milestone unit="par" n="7"/>In hac cursus amnium non torrentes
                        rapidique, ut noceant, sed lenes et vineis campisque inrigui, aestuariis
                        quoque Oceani adfatim piscosi, plerique etiam divites auro, quod in
                        balucibus vehunt. <milestone unit="par" n="8"/>Vno tantum Pyrenaei montis
                        dorso adhaeret Galliae, reliquis partibus undique in orbem mari cingitur.
                            <milestone unit="par" n="9"/>Forma terrae prope quadrata, nisi quod
                        artantibus freti litoribus in Pyrenaeum coit. Porro Pyrenaei montis spatium
                        sexcenta milia passuum efficit. <milestone unit="par" n="10"/>Salubritas
                        caeli per omnem Hispaniam aequalis, quia aeris spiritus nulla paludium gravi
                        nebula inficitur. Huc accedunt et marinae aurae undique versus adsidui
                        flatus, quibus omnem provinciam penetrantibus eventilato terrestri spiritu
                        praecipua hominibus sanitas redditur.<lb/></p>
                </div>
                <div type="cap" n="2">
                    <p><milestone unit="par" n="1"/> Corpora hominum ad inediam laboremque, animi ad
                        mortem parati. Dura omnibus et adstricta parsimonia. <milestone unit="par"
                            n="2"/>Bellum quam otium malunt; si extraneus deest, domi hostem
                        quaerunt. <milestone unit="par" n="3"/>Saepe tormentis pro silentio rerum
                        creditarum inmortui; adeo illis fortior taciturnitatis cura quam vitae.
                            <milestone unit="par" n="4"/>Celebratur etiam bello Punico servi illius
                        patientia, qui ultus dominum inter tormenta risu exultavit serenaque
                        laetitia crudelitatem torquentium vicit. <milestone unit="par" n="5"
                        />Velocitas genti pernix, inquies animus: plurimis militares equi et arma
                        sanguine ipsorum cariora. <milestone unit="par" n="6"/>Nullus in festos dies
                        epularum apparatus. Aqua calida lavari post secundum Punicum bellum a
                        Romanis didicere. <lb/><milestone unit="par" n="7"/>In tanta saeculorum
                        serie nullus illis dux magnus praeter Viriatum fuit, qui annis decem Romanos
                        varia victoria fatigavit; adeo feris propiora quam hominibus ingenia gerunt.
                        Quem ipsum non iudicio populi electum, sed ut cavendi scientem
                        declinandorumque periculorum peritum secuti sunt. <milestone unit="par"
                            n="8"/>Cuius ea virtus continentiaque fuit, ut, cum consulares exercitus
                        frequenter vicerit, tantis rebus gestis non armorum, non vestis cultum, non
                        denique victum mutaverit, sed in eo habitu, quo primum bellare coepit,
                        perseveraverit, ut quivis gregarius miles ipso imperatore opulentior
                        videretur.<lb/></p>
                </div>
                <div type="cap" n="3">
                    <p><milestone unit="par" n="1"/> In Lusitanis iuxta fluvium Tagum vento equas
                        fetus concipere multi auctores prodidere. Quae fabulae ex equarum
                        fecunditate et gregum multitudine natae sunt, qui tanti in Gallaecia ac
                        Lusitania et tam pernices visuntur, ut non inmerito vento ipso concepti
                        videantur. <milestone unit="par" n="2"/>Gallaeci autem Graecam sibi originem
                        adserunt; siquidem post finem Troiani belli Teucrum morte Aiacis fratris
                        invisum patri Telamoni, cum non reciperetur in regnum, Cyprum concessisse
                        atque ibi urbem nomine antiquae patriae Salaminam condidisse; inde accepta
                        opinione paternae mortis patriam repetisse,<milestone unit="par" n="3"/>sed
                        cum ab Eurysace, Aiacis filio, accessu prohiberetur, Hispaniae litoribus
                        adpulsum loca, ubi nunc est Karthago Nova, occupasse; inde Gallaeciam
                        transisse et positis sedibus genti nomen dedisse. <milestone unit="par"
                            n="4"/>Gallaeciae autem portio Amphilochi dicuntur. Regio cum aeris ac
                        plumbi uberrima, tum et minio, quod etiam vicino flumini nomen dedit.
                            <milestone unit="par" n="5"/>Auro quoque ditissima, adeo ut etiam aratro
                        frequenter glebas aureas excidant. <milestone unit="par" n="6"/>In huius
                        gentis finibus sacer mons est, quem ferro violari nefas habetur; sed si
                        quando fulgure terra proscissa est, quod in his locis adsidua res est,
                        detectum aurum velut dei munus colligere permittitur. <milestone unit="par"
                            n="7"/>Feminae res domesticas agrorumque culturas administrant, ipsi
                        armis et rapinis serviunt. <milestone unit="par" n="8"/>Praecipua his quidem
                        ferri materia, sed aqua ipso ferro violentior; quippe temperamento eius
                        ferrum acrius redditur, nec ullum apud eos telum probatur, quod non aut
                        Birbili fluvio aut Chalybe tinguatur. <milestone unit="par" n="9"/>Vnde
                        etiam Chalybes fluvii huius finitimi appellati ferroque ceteris praestare
                        dicuntur.<lb/></p>
                </div>
                <div type="cap" n="4">
                    <p><milestone unit="par" n="1"/> Saltus vero Tartessiorum, in quibus Titanas
                        bellum adversus deos gessisse proditur, incoluere Curetes, quorum rex
                        vetustissimus Gargoris mellis colligendi usum primus invenit. <milestone
                            unit="par" n="2"/>Huic cum ex filiae stupro nepos provenisset, pudore
                        flagitii variis generibus extingui parvulum voluit; sed per omnes casus
                        Fortuna quadam servatus ad postremum ad regnum tot periculorum miseratione
                        pervenit. <milestone unit="par" n="3"/>Primum omnium cum eum exponi
                        iussisset et post dies ad corpus expositi requirendum misisset, inventus est
                        vario ferarum lacte nutritus<milestone unit="par" n="4"/>Deinde relatum
                        domum tramite angusto, per quem armenta commeare consueverant, proici iubet,
                        crudelis prorsus, qui proculcari nepotem, quam simplici morte interfici
                        maluit. <milestone unit="par" n="5"/>Ibi quoque cum inviolatus esset nec
                        alimentis egeret, canibus primo ieiunis et multorum dierum abstinentia
                        cruciatis, mox etiam suibus obiecit. <milestone unit="par" n="6"/>Itaque cum
                        non solum non noceretur, verum etiam quarundam uberibus aleretur, ad ultimum
                        in Oceanum abici iussit. <milestone unit="par" n="7"/>Tum plane manifesto
                        quodam numine inter furentes aestus ac reciprocantes undas, velut nave, non
                        fluctu veheretur, leni salo in litore exponitur,<milestone unit="par" n="8"
                        />nec multo post cerva adfuit, quae ubera parvulo offerret. Inde denique
                        conversatione nutricis eximia puero pernicitas fuit; interque cervorum
                        greges diu montes saltusque haud inferior velocitate peragravit. <milestone
                            unit="par" n="9"/>Ad postremum laqueo captus regi dono datus est. Tunc
                        et liniamentorum similitudine et notis corporis, quae inustae parvulo
                        fuerant, nepos agnitus. <milestone unit="par" n="10"/>Admiratione deinde tot
                        casuum periculorumque ab eodem successor regni destinatur. <milestone
                            unit="par" n="11"/>Nomen illi inpositum Habidis, qui ut regnum accepit,
                        tantae magnitudinis fuit, ut non frustra deorum maiestate tot periculis
                        ereptus videretur. Quippe et barbarum populum legibus vinxit et boves primus
                        aratro domari frumentaque sulco quaerere docuit et ex agresti cibo mitiora
                        vesci odio eorum, quae ipse passus fuerat, homines coegit. <milestone
                            unit="par" n="12"/>Huius casus fabulosi viderentur, ni et Romanorum
                        conditores lupa nutriti et Cyrus, rex Persarum, cane alitus proderetur.
                            <milestone unit="par" n="13"/>Ab hoc et ministeria servilia populo
                        interdicta et plebs in septem urbes divisa. <milestone unit="par" n="14"
                        />Mortuo Habide regnum per multa saecula ab successoribus eius retentum.
                        <lb/>In alia parte Hispaniae et quae ex insulis constat, regnum penes
                        Geryonem fuit. In hac tanta pabuli laetitia est, ut, nisi abstinentia
                        interpellata sagina fuerit, pecora rumpantur. <milestone unit="par" n="15"
                        />Inde denique armenta Geryonis, quae illis temporibus solae opes
                        habebantur, tantae famae fuere, ut Herculem ex Asia praedae magnitudine
                        inlexerint. <milestone unit="par" n="16"/>Porro Geryonem ipsum non triplicis
                        naturae, ut fabulis proditur, fuisse ferunt, sed tres fratres tantae
                        concordiae extitisse, ut uno animo omnes regi viderentur, nec bellum Herculi
                        sua sponte intulisse, sed cum armenta sua rapi vidissent, amissa bello
                        repetisse.<lb/></p>
                </div>
                <div type="cap" n="5">
                    <p><milestone unit="par" n="1"/> Post regna deinde Hispaniae primi
                        Karthaginienses imperium provinciae occupavere. <milestone unit="par" n="2"
                        />Nam cum Gaditani a Tyro, unde et Karthaginiensibus origo est, sacra
                        Herculis per quietem iussi in Hispaniam transtulissent urbemque ibi
                        condidissent, invidentibus incrementis novae urbis finitimis Hispaniae
                        populis ac propterea Gaditanos bello lacessentibus auxilium consanguineis
                        Karthaginienses misere. <milestone unit="par" n="3"/>Ibi felici expeditione
                        et Gaditanos ab iniuria vindicaverunt et maiore iniuria partem provinciae
                        imperio suo adiecerunt. <milestone unit="par" n="4"/>Postea quoque
                        hortantibus primae expeditionis auspiciis Hamilcarem imperatorem cum manu
                        magna ad occupandam provinciam misere, qui magnis rebus gestis, dum fortunam
                        inconsultius sequitur, in insidias deductus occiditur. <milestone unit="par"
                            n="5"/>In huius locum gener ipsius Asdrubal mittitur, qui et ipse a
                        servo Hispani cuiusdam, ulciscente domini iniustam necem, interfectus est.
                            <milestone unit="par" n="6"/>Et maior utroque Hannibal imperator,
                        Hamilcaris filius, succedit, siquidem utriusque res gestas supergressus
                        universam Hispaniam domuit. Inde Romanis inlato bello Italiam per annos
                        sedecim variis cladibus fatigavit,<milestone unit="par" n="7"/>cum interea
                        Romani missis in Hispaniam Scipionibus primo Poenos provincia expulerunt,
                        postea cum ipsis Hispanis gravia bella gesserunt. <milestone unit="par"
                            n="8"/>Nec prius perdomitae provinciae iugum Hispani accipere potuerunt,
                        quam Caesar Augustus perdomito orbe victricia ad eos arma transtulit
                        populumque barbarum ac ferum legibus ad cultiorem vitae usum traductum in
                        formam provinciae redegit. <lb/>
                    </p>
                </div>
            </div>
        </body>
    </text>
</TEI>
