<?xml version="1.0" encoding="UTF-8"?>
<?oxygen RNGSchema="file:teilite.rnc" type="compact"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Fragmentum Censorini(epitoma disciplinarum)</title>
                <author>Censorinus (ps.)</author>
                <respStmt>
                    <resp>Correzione linguistica</resp>
                    <name>Simona Musso</name>
                </respStmt>
                <respStmt>
                    <resp>Codifica XML</resp>
                    <name>Simona Musso</name>
                </respStmt>
            </titleStmt>
            <publicationStmt>
                <publisher>digilibLT</publisher>
                <pubPlace>Vercelli</pubPlace>
                <date>2011</date>
                <availability>
                    <p><ref target="http://creativecommons.org/licenses/by-nc-sa/3.0/it/"/></p>
                </availability>
                <idno>dlt000083</idno>
            </publicationStmt>
            <sourceDesc>
                <p>Censorini De die natali liber ad Q. Caerellium ; accedit anonymi cuiusdam epitoma
                    disciplinarum (Fragmentum Censorini), edidit N. Sallmann, Leipzig 1983 (Bibliotheca Scriptorum graecorum et 
                romanorum teubneriana)</p>
            </sourceDesc>
        </fileDesc>
        <encodingDesc>
            <projectDesc>
                <p>digilibLT. Biblioteca digitale di testi latini tardoantichi.</p>
                <p>Progetto diretto da Raffaella Tabacco (responsabile della ricerca) e Maurizio Lana</p>
            </projectDesc>
            <editorialDecl>
              
                
                <p><hi rend="bold">Note di trascrizione e codifica del progetto digilibLT </hi></p>
                <p>Abbiamo riportato solo il testo stabilito dall'edizione di riferimento non seguendone
                    l'impaginazione. Sono stati invece esclusi dalla digitalizzazione apparati, introduzioni, note
                    e commenti e ogni altro contenuto redatto da editori moderni. </p>
                <p> I testi sono stati sottoposti a doppia rilettura integrale per garantire la massima
                    correttezza di trascrizione</p>
                <p>Abbiamo normalizzato le U maiuscole in V seguendo invece l'edizione di riferimento per la
                    distinzione u/v minuscole.</p>
                <p> Non è stato normalizzato l'uso delle virgolette e dei trattini.</p>
                <p> Non è stata normalizzata la formattazione nell'intero <hi rend="italic">corpus</hi>:
                    grassetto, corsivo, spaziatura espansa.</p>
                <p>Sono stati normalizzati e marcati nel modo seguente i diacritici.<lb/> espunzioni:
                    <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
                    <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
                    si visualizzano †testo† e †testo<lb/> lacuna materiale: <![CDATA[<gap/>]]> si visualizza
                    [...]<lb/> lacuna integrata dagli editori:
                    <![CDATA[<supplied><gap/></supplied> si visualizza <...>]]>
                </p>
                <p>Sono stati marcati i termini in lingua greca
                    <![CDATA[<foreign xml:lang="grc">αγβ</foreign>]]>
                </p>
                <p>Ulteriori informazioni sulle norme di trascrizione e codifica su <ref
                    target="http://digiliblt.lett.unipmn.it/upload/docs/note_di_trascrizione_e_di_codifica.pdf"
                    >Note di trascrizione e codifica di testi latini tardoantichi
                    [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
            </editorialDecl>
            
        </encodingDesc>
        <profileDesc>
            <langUsage>
                <language ident="la">Latino</language>
            </langUsage>
        </profileDesc>
    </teiHeader>

    <text>
        <body>
            <div type="cap" n="1">
                <head>I. DE NATVRALI INSTITVTIONE</head>
                <p><lb/><milestone unit="par" n="1"/> Initia rerum eadem elementa et principia
                    dicuntur. Ea stoici credunt tenorem adque materiam; tenorem, qui rarescente
                    materia a medio tendat ad summum, eadem concrescente rursus a summo referatur ad
                    medium. Thales Milesius aquam principium omnium dixit, et alias opiniones supra
                    rettuli. <milestone unit="par" n="2"/> Stoicorum opinio probanda, qui, cum arte
                    conpositum opus mundi considerarent, introduxerunt naturam providam ac
                    sapientem, quam ordo inpermutabilis ostenderet, <supplied>et</supplied>
                    industria factum pronuntiaverunt. <milestone unit="par" n="3"/> Sive perpetuus
                    sive longaevus est mundus, et in flammas abit et vicissim ex flammis renovatur
                    ac restituitur, durantibus tamen principiis; nec reccidere ad nihilum videri
                    potest, quod in se deficit <supplied>et</supplied> in se regignitur. <milestone
                        unit="par" n="4"/> Et constat quidem quattuor elementis, terra, aqua, igne,
                    aere. Cuius principalem solem quidam putant, ut Cleanthes, et Chrysippus
                    aethera, cuius motu perenni subiecta tenentur et administrantur, et ipse quidem
                    aether nihil patitur. Aer aethera supra, infra aquam; aera supra aquam, infra
                    terram. <milestone unit="par" n="5"/> Terra omnia ex se omnium permixtione
                    progignit, et temperantia fovetur, intemperantia laeditur. Invicem porro
                    elementa succedere et interitu singulorum universa fieri sempiterna manifestum
                    est.</p>
                <lb/>
            </div>
            <div type="cap" n="2">
                <head>II. DE CAELI POSITIONE</head>
                <lb/>
                <p><milestone unit="par" n="1"/> Caelum circulis quinque distinguitur. Quorum duo
                    extremi maxime frigidi, australis humillimus et aquilonius excelsissimus. His
                    utrimque proximi duo paralleloe vocantur, ut ita dixerim, aeque distantes, idem
                    tropici, idem solistitiales: alter hibernus, per quem sol transmittens octava
                    parte capricorni solistitium hibernum facit; alter aestivus, per quem sol octava
                    parte cancri solistitium aestivum facit. Medius est aequinoctialis, qui octava
                    parte arietis aequinoctium vernum, octava librae autumnale constituit.<lb/>Vt
                    circuli <supplied>in</supplied> caelo, ita in terra zonae vocantur.
                    Inhabitabilis infra frigidos circulos ob rigorem, quod ab his longissime sol
                    abest, item intra medium aequinoctialem, quod sub vertice solis est. <milestone
                        unit="par" n="3"/> Sub quo quidem habitari putant
                    <supplied>Ge</supplied>drosiae et Aethiopiae maximam partem, item plurimas
                    insulas maris rubri aliosque vertices eminentiasque terrarum nostris ampliores.
                    Sub tropicis habitari nihil dubium est. Noster solistitialis aestivus est
                    excelsus adque arduus. <milestone unit="par" n="4"/> Divisi a nobis circulo
                    aequinoctiali antichthones nominantur. Videntur humiles adque depressi
                        <del>quibusque antipodes infra sunt</del>, quod ut posse videatur, efficiunt
                    flexus obliquitatesque terrarum. Antichthones idem et antistoechoe et antiscioe
                    nominantur.<lb/>Incipit signifer non ab extremo circulo nec ad extremum
                    pertenditur, sed ab infimo tropico australi brumalique eodem per aequinoctialem
                    ad summum solistitialem eundemque aestivalem per medium longitudinis
                    latitudinisque porrectus oblique. <milestone unit="par" n="5"/> Circuli
                    signiferi partes CCCLX. Signa duodecim, partium singula tricenarum, quorum
                    quaedam minora, quaedam ampliora et <foreign xml:lang="grc">πόλων
                        ἁναφορά</foreign> dicuntur: sed conpensatio <supplied>in</supplied> quinque
                    partes creditur adplicari, ut sint omnes signiferi partes CCCLXV. Horum
                    incipientia ab ariete altera sunt <del>masculinis femininis</del> masculorum
                    natalibus, alia feminarum convenientia. <milestone unit="par" n="6"/> Item
                    quartum quodque eorum aut tropicum aut solidum aut biforme. Incipiet dinumeratio
                    ab ariete, quod signum tropicum est. Tropicorum duo sunt aequinoctialia,
                        <supplied>aries</supplied> et libra, duo solistitialia, capricornus et
                    cancer, tropicis proxima solida, anteposita his biformia.</p>
                <lb/>
            </div>
            <div type="cap" n="3">
                <head>III. DE STELLIS FIXIS ET <supplied>VAG</supplied>ANTIBVS</head>
                <lb/>
                <p><milestone unit="par" n="1"/> Stellarum aliae cum caelo feruntur, ideoque quod
                    non excedunt suos locos fixae nominantur, aliae contra caelum et in ortus caeli
                    eunt, sed mundi celeritate victae occidere videntur cum eo, quamvis cursum suum
                    peragant. <milestone unit="par" n="2"/> Sol maximum sidus aetheris medii limite
                    ignescit, singulis diebus et noctibus peragit singulas partes, signiferum
                    pervadit anno. Luna de sole flammatur, ambit circuitu brevissimo terram triginta
                    diebus, adeo vicina vertici terrae iunctaque, ut in umbram eius incidere soleat
                    et videri deficere. Eadem cum subiit solem et substitit radiis, facit
                    obscurationem, quae defectio solis videtur. Interim tamen cava paucioribus quam
                    triginta diebus circulum suum transit. <milestone unit="par" n="3"/> Saturni
                    stella per maximum ambitum fertur, ideoque tricenis mensibus singulis signis
                    resistit, per triginta annos signiferum pertransit, frigida et sterilis,
                    infecunda terris, nascentibus non salutaris, facit adversa
                        di<supplied>ut</supplied>urna nec subita. Iovis stella in singulis signis
                    anno manet, signiferum duodecim annis evadit, salutaris et temperata et
                    universis eventibus prospera. <milestone unit="par" n="4"/> Martis stella non
                    eodem spatio signis singulis haeret, sed signiferum novem fere annis pervagatur,
                    ignea intemperans et in adversis et in mortibus subita, vel ferit repentinis
                    morbis vel ferro perimit. Stellae Mercuri et Veneris solem sequuntur eademque
                    spatia custodiunt. <milestone unit="par" n="5"/> Mercuri stella fit similis illi
                    quam videt. Veneris genitalis et roscida et prospera et salutaris. Luna globum
                    suum creditur habere, sed ignem a sole concipere et quantum percutitur
                    ardescere. Quantum igitur a sole descendit, augetur; cum vero contra stetit,
                    toto feritur adverso et velut speculum non vim, sed imaginem reddit. Hac
                    universa gignentia crescente pubescunt, tenuescente tenuantur. <milestone
                        unit="par" n="6"/> Vmor etiam et spiritus omnis augescit, tumescit oceanus,
                    deinde cum ipsius fulgore considit. Diversi ergo caeli et vagantium stellarum
                    concursu quod temperatum utrimque deteritur et infra fluit, id excipit luna et
                    soli tradit, quo et animalia vigescunt et humus quodam modo animatur genitali
                    calore, ut ita dixerim <del>vivo</del>.<lb/>Plurimum in originibus valent, quae
                    in ortu sunt, languent in occasu. <milestone unit="par" n="7"/> Ortum facit
                    stella, quam sol praeterit, deinde stationem matutinam, cum a quinto loco solis
                    stetit. In eodem manet signo, donec ab eodem sole moveatur. Quae contraria est
                    soli, mane occidit, oritur simul nocte et vocatur <foreign xml:lang="grc"
                        >ἀκρόνυχος</foreign>, deinde rursus altero latere a quinto signo deprehensa
                    postmeridianam stationem facit, donec ingresso sole idem signum sub radiis eius
                    delitescat et in totum occidat.<lb/><milestone unit="par" n="8"/> Aspiciunt
                    inter se stellae ex quinto signo, quod dicitur <foreign xml:lang="grc"
                        >τρίγωνον</foreign>, et habent maximam consensionem. Item a quarto, quod
                    dicitur <foreign xml:lang="grc">τετράγωνον</foreign>
                    <del>et centron vocatur</del> et in alterutrum maximum praestat effectum. Item
                    ex contrario, quod est septimum signum et <foreign xml:lang="grc"
                        >διάμετρον</foreign> vocatur estque maxime adversum. Cetera dissident vel
                    leviter aspiciunt<supplied>ur</supplied>, ut tertium quodque, quod dicitur
                        <foreign xml:lang="grc">ἑξάγωνον</foreign>.<lb/><milestone unit="par" n="9"
                    /> Signa tropica peregrinationibus praesunt et omnino mobilibus, et in consiliis
                    subinde variant adque permutant. Biformia geminatione rerum omnium repetitionem
                    significant et interim dilationem. Solida vehementer et instanter efficiunt et
                    ad exitum vel prospera vel adversa perducunt, sicut aspiciuntur a stellis vel
                    faventibus vel repugnantibus.<lb/><milestone unit="par" n="10"/> Multum tamen
                    refert, cuius quaeque stellae domus, aliena an ipsius sit. Domus solis leo,
                    lunae cancer, Mercuri virgo et gemini, Veneris libra et taurus, Martis scorpio
                    et aries, Iovis sagittarius et piscis, Saturni capricornus et aquarius.
                    Nocturnis originibus favent luna Mars Venus, plus die possunt sol Saturnus
                    Iuppiter, Mercurius varie et quomodo consensit aut visus est.</p>
                <lb/>
            </div>
            <div type="cap" n="4">
                <head>IV. DE TERRA</head>
                <p><lb/><milestone unit="par" n="1"/> Terra media omnium rerum est, forma globosa.
                    Aquis cingitur, in aera prominet, excipit caelum. Aquae omni vel
                        <supplied>aeris</supplied> temperie quantum adficitur, ita quaecumque
                    sustinet afficit et movet.<lb/><milestone unit="par" n="2"/> Poterat finem liber
                    plenus omnibus necessariis iam videri consecutus: sed cum et mundi dimensiones
                    et plurima praeterea in universis rebus ratio geometrica inpleverit, pauca de
                    numeris mensurisque dicemus.</p>
                <lb/>
            </div>
            <div type="cap" n="5">
                <head>V. DE GEOMETRICA</head>
                <p><lb/><milestone unit="par" n="1"/> Geometrica est scientia digerendi figuras
                        <supplied>earumque</supplied> numeros emetiendi cum suis resolutionibus.
                    Numerus est congregatio singulorum finita semper et infinita natura.</p>
                <lb/>
            </div>
            <div type="cap" n="6">
                <head>VI. DE FORMIS</head>
                <p><lb/><milestone unit="par" n="1"/> Nota est cuius pars nulla est, linea longitudo
                    sine latitudine, lineae fines notae. Recta linea est quae super se positis notis
                    aequaliter posita est. Summitas est quod longitudinem <supplied>et
                        latitudinem</supplied> tantum habet. <milestone unit="par" n="2"/>
                    Summitatis fines lineae sunt. Plana, quae dicitur epipedos, summitas est quae
                    super se positis rectis lineis aequaliter posita est, vel quae suis finibus
                    aequaliter posita est. Planus angulus est in planitie duarum linearum non e
                    regione positarum ad<supplied>que</supplied> unum signum contingentium curvatio.
                    Haec lineae quae angulum continent cum rectae sunt, is angulus rectis lineis
                    contineri dicitur. <milestone unit="par" n="3"/> Si recta linea supra rectam
                    lineam stans continuos angulos inter se pares facit, tum uterque ex paribus
                    angulis rectus dicitur, et ea linea Graece <foreign xml:lang="grc"
                        >κάθετος</foreign>, Latine normalis dicitur. Rectus angulus est modicus et
                    sibi congruens, hebes maior recto, acutus minor recto.</p>
                <lb/>
            </div>
            <div type="cap" n="7">
                <head>VII. DE FIGVRIS</head>
                <p><lb/><milestone unit="par" n="1"/> Figura est quae aliquo fine aut aliquibus
                    finibus continetur. Circulus est figura plana una linea conprehensa,
                        <supplied>quae circuitus vocatur,</supplied> in quem e medio omnes lineae
                    inter se pares sunt. Centron est nota circuli medii. <milestone unit="par" n="2"
                    /> Diametron est recta linea per centron inmissa et in utramque partem, secans
                    circulum, hemicyclium circuli dimidium. Euthygrammoe formae sunt quae rectis
                    lineis continentur. Trigonum trilaterum, <supplied>tetragonum</supplied> quod
                    quattuor, multilaterum quod pluribus. <milestone unit="par" n="3"/> Triangulum
                    aequilaterum quod paribus trinis lateribus, isosceles quod duo tantum latera
                    paria habet, scalenon quod tria latera inaequalia habet, orthogonium quod habet
                    rectum angulum, amblygonium quod habet <del>idem</del> angulum hebetem,
                    oxygonium quod omnes tres acutos angulos habet. <milestone unit="par" n="4"/>
                    Quadrilaterarum formarum quadratum est quod omnia quattuor latera
                        <supplied>paria</supplied> habet et angulos rectos, heteromeces quod angulos
                        <supplied>rectos</supplied> nec latera paria habet, scutula, id est rombos,
                    quod latera paria habet nec angulos rectos; simile scutulae, cuius contraria
                    latera et contrarii anguli inter se pares sunt, sed neque aequilaterum neque
                    rectis angulis est; trapezia cetera nominantur. <milestone unit="par" n="5"/>
                    Paralleloe lineae sunt quae in eadem planitie positae numquam inter se
                    contingunt.</p>
                <lb/>
            </div>
            <div type="cap" n="8">
                <head>VIII. DE POSTVLATIS</head>
                <p><lb/><milestone unit="par" n="1"/> Postulata geometrarum sunt quinque: ut liceat
                    ab omni signo ad omne <supplied>signum</supplied> rectam lineam ducere, et omnem
                    finitam rectam lineam e regione eicere, et omni medio et intervallo circulum
                    scribere, et omnes rectos angulos inter se pares esse, et si in lineas
                        <supplied>duas rectas</supplied> recta linea inmissa interiores angulos
                    minores duobus rectis <del>pares</del> fecerit, eiectas lineas
                        concurrere.<lb/><milestone unit="par" n="2"/> Si paribus paria adiecta
                    fuerint, omnia paria erunt, et si paribus paria dempta. Et quae isdem paria
                    sunt, et inter se paria sunt.</p>
                <lb/>
            </div>
            <div type="cap" n="9">
                <head>IX. DE MVSICA</head>
                <p><lb/><milestone unit="par" n="1"/> Prior est musica inventione metrica. Cum sint
                    enim antiquissimi poetarum Homerus Hesiodus Pisander, hos secuti elegiarii
                    Callinus Mimnermus Euenus, mox Archilochus et Simonides trimetrum iambicum,
                        <supplied>tum</supplied> chorium catalecticum tetrametron conposuerint,
                        <milestone unit="par" n="2"/> Archilochus etiam commata versibus adplicando
                    variavit ea et potius per plurimas species secuit, Alcman numeros etiam minuit
                    in carmen. Hinc poetice melice. At Telesilla etiam Argiva minutiores edidit
                    numeros. Quae species cum iam displiceret et integra brevior videretur,
                    magnitudine Pindari adserta est, qui liberos etiam numeros modis edidit. Hos
                    secuti musici Timotheus et Polyidos et Hyperides et Phyllis et clarissimus cum
                    peritia tum eloquentia Aristoxenus. Modulati protinus cantus. <milestone
                        unit="par" n="3"/> Nec tamen <del>an</del> non putes antiquiores cantus esse
                    numeris, sed rusticos et inconditos, postque hos poetica valuit veluti legitima.
                    Musica licentior magisque modulata.</p>
                <lb/>
            </div>
            <div type="cap" n="10">
                <head>X. DE NOMINE RHYTHMI</head>
                <p><lb/><milestone unit="par" n="1"/> Rhythmus creditur dictus a Rhythmonio Orphei
                    filio et Idomenae nymphae Ismaricae, ut tradit Nicocrates libro quem conposuit
                    de Musio. Fratrem Rhythmoni tradit Hymenem; ac Rhythmoni autem et Chloridis
                    Tirisiae filiae <supplied>filium</supplied> Periclymenum <del>et
                    Peridemem</del>, qui primus cecinerit res gestas heroum musicis cantibus.</p>
                <lb/>
            </div>
            <div type="cap" n="11">
                <head>XI. DE MVSICA</head>
                <p><lb/><milestone unit="par" n="1"/> Musica est peritia faciendorum et canendorum
                    modorum. Eius partes harmonica, organica, rhythmica, crusmatica. Crusmata pulsus
                    decori sine carmine vocantur; <milestone unit="par" n="2"/> harmonia est
                    consonantia; organica <supplied><gap/></supplied>; rhythmos Graece <del>modus dicitur Latine</del>
                    nominatus <del>versus</del> ab eo, quod fluat seque ipse circumeat. Modus autem
                    est lex quaedam et ordo vocalium intervallorum et differentia, vel, ut
                    Aristoxenus finit, non utcumque conpositum vocalium temporum intervallum.
                        <milestone unit="par" n="3"/> Carmen est modus vocibus iunctus, cuius
                    discrimina cantus, modus, motus. <supplied><gap/></supplied> tempus est syllabae spatium, huius elementum
                    brevis syllaba. Divisione <del>brevi</del> alia alogum a logio, ut utrius ratio
                    est.</p>
                <lb/>
            </div>
            <div type="cap" n="12">
                <head>XII. DE MODVLATIONE</head>
                <p><lb/><milestone unit="par" n="1"/> Modulatio est modorum prudens dispositio; eius
                    tres species, <foreign xml:lang="grc">διάτονος, χρῶμα, ἁρμονία</foreign>.
                    Species carminum tredecim, ex quibus primi dorius, phrygius, lydius. <milestone
                        unit="par" n="2"/> His accesserunt gravissimus hypodorius, mox duo
                    hypophrygii, gravior et acutior, deinde hypolydii totidem et perinde gravior et
                    acutior, deinde dorius medius, tum phrygius gravis et alter excelsus, totidem
                    lydii, gravis et acutus, tum mixolydii pari diversitate, postremus
                    hypermixolydius acutissimus.<lb/><milestone unit="par" n="3"/> Organum quondam
                    habuit tres intentiones, gravem, mediam et acutam. Inde Musae quoque tres olim
                    existimatae, hypate, mese, nete. Nunc in ampliore numero soni considerantur, ut
                    sit proslambanomenos, hypate hypaton, deinde parypate hypaton, deinde lichanos
                    hypaton, deinde hypate meson, deinde parypate meson, deinde lichanos meson,
                        <supplied>mese</supplied>, deinde trite synemmenon, paramese, trite
                    diezeugmenon, nete synemmenon, paranete diezeugmenon, <supplied>nete
                        diezeugmenon</supplied>, trite hyperbolaeon, <supplied><gap/></supplied>.<lb/><milestone unit="par"
                        n="4"/> Animadvertisse chordae sonantis suavitatem in arcu <del>soro</del>
                    Apollinem tradunt et intendisse protinus citharam, tum notasse quod adstrictiora
                    fila nervorum in acumen excitarentur, gravibus responderent remissa, inde
                    fecisse tres primos de quibus supra dictum est: hanc excepisse intentionem
                    Lycorum, quem quidam Apollinis filium tradunt et nymphae Parnasiae,
                        <supplied>et</supplied> Chrysothemidi reliquisse. Ab eo adiunctum modum qui
                    synemmenos dicitur. Hunc numerum auxisse Terpandrum adiectione diezeugmenu, qui
                    primus a gravibus in acumen avertitur. Deinde Timotheus addidit duos, paramesen
                    et hyperbolaeon.<lb/><milestone unit="par" n="5"/> Initium modi dicitur diesis,
                    dimidium semitonium, totum tonos. Toni duo et dimidius diatessaron nominantur,
                    tres et dimidius diapente, sex diapason.<lb/>Haec musicae summa sunt.</p>
                <lb/>
            </div>
            <div type="cap" n="13">
                <head>XIII. DE METRIS ID EST NVMERIS</head>
                <p><lb/><milestone unit="par" n="1"/> Metra Graece, Latine numeri vocantur. Numerus
                    est aequalium pedum legitima ordinatio. Huius pars integra pes. Partes sunt
                    pedum syllabae, elementa numerorum. Modorum elementa spatia syllabarum ac
                    tempora. <milestone unit="par" n="2"/> Pedes conponuntur ex syllabis minimum
                    binis, plurimum ternis; incipiunt temporibus binis, ad sena perveniunt.
                    bisyllabi quattuor, trisyllabi octo; plures quam duodecim esse non
                    possunt.<lb/>Pyrrichius ex duabus brevibus, cuius exemplum <hi rend="italic"
                        >Cato</hi>; iambus ex brevi et longa, cuius exemplum <hi rend="italic"
                        >salus</hi>; chorius ex longa et brevi, ut <hi rend="italic">Roma</hi>;
                    spondius ex duabus longis, cuius exemplum <hi rend="italic">vates</hi>.
                        <milestone unit="par" n="3"/> Duo igitur quantitate contrarii, spondius et
                    pyrrichius, duorum alter, alter quattuor temporum; duo ordine, quorum uterque
                    trinorum temporum, iambus et chorius. Ita non plures quam quattuor pedes sunt
                    nec esse possunt.<lb/><milestone unit="par" n="4"/> Trinarum syllabarum primus
                    est dactylus, qui constat ex longa et duabus brevibus, cuius exemplum <hi
                        rend="italic">Annibal</hi>; anapaestus contra <supplied>ex duabus brevibus
                        et longa</supplied>, cuius exemplum <hi rend="italic">Capaneus</hi>;
                    amphibrachys ex brevi et longa et brevi, cuius exemplum <hi rend="italic"
                        >avarus</hi>; brachysyllabus ex tribus brevibus, cuius exemplum <hi
                        rend="italic">Cicero</hi>; <milestone unit="par" n="5"/> ei contrarius
                    molossus ex tribus longis, cuius exemplum <hi rend="italic">Maecenas</hi>. Item
                    tres quinum temporum, bacchius ex duabus longis et brevi, cuius exemplum <hi
                        rend="italic">Latona</hi>; huic ordine adversus palinbacchius ex brevi et
                    duabus longis, ut <hi rend="italic">Aquinas</hi>; creticus <del>et
                        amphimacrus</del> ex longa et brevi et longa, ut <hi rend="italic"
                        >sanitas</hi>. <milestone unit="par" n="6"/> Duos habent quantitate
                    contrarios, brachysyllabon et molosson, quorum alter trium temporum est, alter
                    sex; ordine tres in quaternis, tres in quinis temporibus.</p>
                <lb/>
            </div>
            <div type="cap" n="14">
                <head>XIV. DE LEGITIMIS NVMERIS</head>
                <p><lb/><milestone unit="par" n="1"/> Primus est et legitimus maxime numerus
                    hexameter heroicus. Huius pedes aut dactyli sunt aut spondii: raro et in extremo
                    versu reperietur trochaeus. Eius exemplum:<lb/></p><l>Avia Pieridum peragro
                            loca nullius ante.</l><p>Totus iste dactylicus fuit et habuit
                    summum trochaeum. Sed mixtus <del>ex</del> spondiis hic erit:<lb/><milestone
                        unit="par" n="2"/>
                    </p><l>Italiam fato profugus Laviniaque venit;</l><p>totus ex
                            spondiis:<lb/></p><l>Cives Romani tunc facti sunt
                        Campani.</l><p>hoc genus numeri paucissimarum duodecim syllabarum,
                    plurimarum decem et octo. Tempora recipit viginti quattuor, interim viginti
                        <del>tres pedibus</del> tribus tantum conficitur. Formas excipit triginta
                    duas, quas enumerare festinantibus longum est.<lb/><milestone unit="par" n="3"/>
                    Pentameter elegiacus habet exemplum:<lb/></p><l>Dum meus adsiduo luceat igne
                            focus.</l><p>Recipit dactylum, spondium, anapaestos duos, in fine
                    versus aliquando brachysyllabum. Fit syllabarum paucissimarum duodecim,
                    plurimarum quattuordecim. Tertium pedem spondium semper habet, quartum et
                        <supplied>quintum anapaestos,</supplied> quintum aliquando
                        brachysyllabum.<lb/><milestone unit="par" n="4"/> Trimetros iambicus Latine
                    senarius dicitur, cuius exemplum:<lb/></p><l>Phaselus iste, quem videtis,
                            hospites.</l><p>Duodecim syllabarum est. Recipit aliquando praeter
                    ceteros iambos in extremo pyrrichion.<lb/>Trimetros tragicus:<lb/></p><l>Pro
                            veste pinnis membra textis
                            contegit,</l><p>et:<lb/></p><l>Aquilonis stridor gelidas molitur
                            nives.</l><p>Recipit in parte prima gressionis spondium, et
                        <supplied>eius</supplied> loco dactylon et anapaestum, et pro iambo chorium
                    et tribrachyn. Fit syllabarum paucissimarum duodecim, plurimarum septendecim.
                    Recipit tempora plurima viginti tria, paucissima decem et octo. <milestone
                        unit="par" n="5"/> Comicus trimetros solet magis in breves
                    minui.<lb/>Trimetros Hipponactius pedem novissimum adsumens spondium vel chorium
                    talis est:<lb/></p><l>Calentibusque lympha fontibus semper.</l><p>Eosdem
                    pedes quos reliqui trimetri praeter novissimum recipit.
                        <del>et</del><lb/><milestone unit="par" n="6"/> Tetrametros, qui Latine
                    quadratus vocatur, choriacus talis est: <lb/></p><l>Tela famuli, tela
                            propere, <supplied>tela</supplied> ; sequitur me
                    Thoas.</l><p>Recipit eosdem pedes, pervenit ad septem et semipedem. Summum
                    pedem patitur aut creticum aut dactylum.<lb/>Octonarius iambus:<lb/>Proin demet
                    abs te regimen Argos, dum est potestas consili. <lb/><milestone unit="par" n="7"
                    /> Septenarius:<lb/></p><l>Haec, bellicosus cui pater, mater cluet
                            Minerva.</l><p>constat ex pedibus isdem.<lb/><milestone unit="par"
                        n="8"/> Ionicus septenarius:<lb/></p><l>Ibant malaci viere Veneriam
                            coronam.</l><p>
                    Ionicus <supplied>a</supplied> maiore:<lb/></p><l>Ille ictus retro
                            reccidit in natem supinus.</l><p>
                    Habet vitium in tertia syllaba. <supplied>A</supplied>
                            minore:<lb/></p><l>Metuentis patruae verbera
                    linguae.</l><p>recipiunt pedes maxime pyrrichios et spondios et solent
                    divisis syllabis longis plurium syllabarum pedes admittere.<lb/><milestone
                        unit="par" n="9"/> Aristophanius anapaestus:<lb/></p><l>Axena Ponti per
                            freta Colchos denique delatus adhaesi.</l><p>Recipit pedes
                    quaternorum temporum omnis, inplet pedes septem et semipedem.<lb/>Anapaestus
                            octonarius:<lb/></p><l>Orte beato lumine, volitans qui per caelum
                            candidus equitas.</l><p>Recipit eosdem pedes praeter
                            semipedem.<lb/>Aristobolius:<lb/></p><l>Quae tam terribilis tua
                            pectora turbat, terrifico sonitu inpulit?</l><p>Is circuitus magis
                    quam versus est. Dactylum crebrum habet, rarum spondium.<lb/><milestone
                        unit="par" n="10"/> Paeon duodenarius:<lb/></p><l>Quis meum nominans
                            nomen <supplied>aede</supplied> exciet? Quis tumultu invocans incolarum
                            fidem?</l><p>et hic circuitus magis quam versus est. Huic suberit
                                denarius:<lb/></p><l><unclear>Qui repens semipulsas onere gravi
                                fores crepitu terrent.</unclear></l><p>Recipiunt pedes
                    creticos, chorios, spondios, brachysyllabos, iambos, anapaestos.<lb/><milestone
                        unit="par" n="11"/> Vndecim syllabarum Phalaecius:<lb/></p><l>Passer
                            deliciae meae puellae.</l><p>Recipit pedes spondium, dactylum,
                    creticum, palinbacchium.<lb/><milestone unit="par" n="12"/> Angelicus numerus
                    syllabam coartat hexametro, ut<lb/></p><l>Hectoris Andromacha, Pyrrin conubia
                            servas?</l><p><milestone unit="par" n="13"/>
                            Anacreontius:<lb/></p><l>Miseri invidi <del>vivimus</del>
                            scientes.</l><p>recipit pyrrichium, chorium, spondium,
                    brachysyllabum, anapaestum. Primus est semper pyrrichius.<lb/><milestone
                        unit="par" n="14"/> Numerus Saturnius:<lb/></p><l>Magnum numerum
                            triumphat hostibus devictis.</l><p>Sunt qui hunc Aristobolion
                    vocant. Recipit pedem spondium, iambum, pyrrichium, chorium, dactylum,
                    brachysyllabum, anapaestum.<lb/><milestone unit="par" n="15"/>
                            Priapeus:<lb/></p><l>Hunc lucum tibi dedico consecroque
                        Priape.</l><p>Tertium pedem pro dactylo creticum habet, alioqui
                    hexametros esset.</p>
                <lb/>
            </div>
            <div type="cap" n="15">
                <head>XV. DE NVMERIS SIMPLICIBVS</head>
                <p><lb/><milestone unit="par" n="1"/>Pyrrichius:<lb/></p><l>Rapite, agite, ruite
                            celeripedes.</l><p>Contrarius est huic et dodecasyllabus
                            spondiazon:<lb/></p><l>Olli crateris ex auratis
                        hauserunt.</l><p>Dactylus:<lb/></p><l>Pulverulenta putrem sonitu
                            quatit ungula campum.</l><p>Amphibrachys non facit numerum.
                            <lb/>Anapaestus:<lb/></p><l>Agilis sonipes rapitur celeri sonitu
                            trepidans.</l><p>Creticus:<lb/></p><l>Horridi transeunt ad pedes
                            ex equis.</l><p>Palinbacchius:<lb/></p><l>Amicos ad hanc rem, si
                            voles, advoca.</l><p>Bacchius non facit numerum. <lb/>Molossus idem
                    est qui spondiazon.<lb/><milestone unit="par" n="2"/> Nunc quemadmodum a
                    principali heroico plures numeri transfigurentur ostendam. Ac primus trimetros
                    sit heroicus spondiazon:<lb/></p><l>Cives Romani tunc facti sunt
                        Campani.</l><p>syllabam unam, quae est ante extremam, ex longa
                    contraho, ut sit: <lb/></p><l>Cives Romani tunc facti sunt
                    Apuli,</l><p>et esse coepit trimetros.<lb/><supplied>Heroicus, si partem
                        priorem tantum sumo bis positam, in pentametrum</supplied> elegiacum
                            transibit:<lb/></p><l>Bella per Emathios <supplied>bella per
                                Emathios</supplied>.</l><p>rursus a pentametro ut conponam
                    heroicos, sumo partem posteriorem: <lb/></p><l>Dum meus adsiduo luceat igne
                            focus,</l><p>et conpono:<lb/></p><l>Luceat igne focus Troiae qui
                            primus ab oris.</l><p><milestone unit="par" n="3"/> Phalaecium
                    numerum, qui est:<lb/></p><l>Altis flumina vallibus
                    tumescunt,</l><p>insertis verbis facio heroicum:<lb/></p><l>Altis
                            flumina prodita vallibus inde tumescunt.</l><p>Ionicus
                            est:<lb/></p><l>Metuentis patruae verbera linguae.</l><p>adiciam
                    trinis verbis singulas syllabas:<lb/></p><l>Nunc metuentis nunc patruae nunc
                            verbera linguae.</l><p>retro:<lb/></p><l>Italiam fato profugus
                            Laviniaque venit.</l><p>cui est simile:<lb/></p><l>Patriam tum
                            profugus <del>La</del>vinaque cepit.</l><p>Aristophanius fit
                            heroico:<lb/></p><l>Arma virumque cano Troiae qui primus ab
                        oris:</l><p></p><l>Nunc arma virumque cano <supplied>nunc</supplied>
                            Troiae qui primus ab oris nunc.</l><p>Angelicum syllaba breviata
                    heroicum esse monstravi, item Priapeum, si syllabam subripias, fieri
                    heroicum.</p>
            </div>
        </body>
    </text>

</TEI>
