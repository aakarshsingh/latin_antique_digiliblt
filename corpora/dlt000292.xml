<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>Incerti auctoris tractatus de adtributis personae et negotio (siue Commentarius in Ciceronis de Inuentione)</title>
    <respStmt>
     <resp>Correzione linguistica</resp>
     <name>Beatrice Strona</name>
    </respStmt>
    <respStmt>
     <resp>Codifica XML</resp>
     <name>Nadia Rosso</name>
    </respStmt>
   </titleStmt>
   <publicationStmt>
    <publisher>digilibLT</publisher>
    <pubPlace>Vercelli</pubPlace>
    <date>2015</date>
    <availability>
     <p><ref target="http://creativecommons.org/licenses/by-nc-sa/3.0/it/"/></p>
    </availability>
    <idno>dlt000292</idno>
   </publicationStmt>
   <sourceDesc>
    <p><hi rend="italic">Commenta in Ciceronis Rhetorica. Accedit Incerti Auctoris Tractatus de adtributis personae et negotio</hi>, Thomas Riesenweber (ed.), Teubner-De Gruyter, Berlin-Boston 2013.</p>
   </sourceDesc>
  </fileDesc>
  <encodingDesc>
   <projectDesc>
    <p>digilibLT. Biblioteca digitale di testi latini tardoantichi.</p>
    <p>Progetto diretto da Raffaella Tabacco (responsabile della ricerca) e Maurizio Lana</p>
   </projectDesc>
   <editorialDecl>

    <p><hi rend="bold">Note di trascrizione e codifica del progetto digilibLT </hi></p>
    <p>Abbiamo riportato solo il testo stabilito dall'edizione di riferimento non seguendone
     l'impaginazione. Sono stati invece esclusi dalla digitalizzazione apparati, introduzioni, note
     e commenti e ogni altro contenuto redatto da editori moderni. </p>
    <p> I testi sono stati sottoposti a doppia rilettura integrale per garantire la massima
     correttezza di trascrizione</p>
    <p>Abbiamo normalizzato le U maiuscole in V seguendo invece l'edizione di riferimento per la
     distinzione u/v minuscole.</p>
    <p> Non è stato normalizzato l'uso delle virgolette e dei trattini.</p>
    <p> Non è stata normalizzata la formattazione nell'intero <hi rend="italic">corpus</hi>:
     grassetto, corsivo, spaziatura espansa.</p>
    <p>Sono stati normalizzati e marcati nel modo seguente i diacritici.<lb/> espunzioni:
     <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
     <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
     si visualizzano †testo† e †testo<lb/> lacuna materiale: <![CDATA[<gap/>]]> si visualizza
     [...]<lb/> lacuna integrata dagli editori:
     <![CDATA[<supplied><gap/></supplied> si visualizza <...>]]>
    </p>
    <p>Sono stati marcati i termini in lingua greca
     <![CDATA[<foreign xml:lang="grc">αβγ</foreign>]]>
    </p>
    <p>Ulteriori informazioni sulle norme di trascrizione e codifica su <ref
      target="http://digiliblt.lett.unipmn.it/upload/docs/note_di_trascrizione_e_di_codifica.pdf"
      >Note di trascrizione e codifica di testi latini tardoantichi
      [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
   </editorialDecl>
  </encodingDesc>
  <profileDesc>
   <langUsage>
    <language ident="la">Latino</language>
   </langUsage>
  </profileDesc>
  
 </teiHeader>

 <text>


  <body>
   <div type="section">
    <head>De attributis personae</head>
    <milestone unit="page" n="p. 305 Halm"/>
    <p>Cum sint undecim attributa personis, quibus adprobatur cuiusque persona, nomen hominis certis
     suis designans et sanguinem et hominem nominibus explicatur, cum nullo socium neque nomine
     neque attributo.</p>
    <p>Natura est attributum extra ipsum hominem <del>praeter</del> in patria, gente, sanguine
     ceterisque (haec enim licet dent homini commodum, non tamen proprium); in ipso uero homine
     circa corpus et animam, quia natura dat plurimas et animo et corpori qualitates. Ergo natura
     accidens res est, quae aptiorem hominem ad unumquidque facit. Itaque non <hi rend="italic"
      >orator</hi> natura est, sed <hi rend="italic">oratorius</hi>, id est qui orator esse possit.
     Verum has qualitates uel diligentia conparat facitque perfectas, et <hi rend="italic"
      >habitus</hi> nominatur; aut in has casu quodam ac repentino motu frequenter incidimus, et <hi
      rend="italic">adfectio</hi> dicitur; aut in has inclinamur <hi rend="italic">studio</hi>
     quodam, quod ipsum studium per se nihil aliud est quam uoluntas adplicata in aliquas
     qualitates. Ergo adficimur qualitatibus tribus modis: ortu et natali, et est natura; adficimur
     repentinis casibus, et adfectio est; adficimur industria ac constantia et perseueratione, et
     habitus est.</p>
    <p>At uero ipsum studium, quod esse definiuimus adplicatam in qualitatem aliquam animi
     uoluntatem, hoc, inquam, studium nunc adfectio est, si pro tempore est, nunc, si
     perseuerauerit, habitus <del>ipsum studium</del>; nam iam quasi perceptio quaedam in me est rei
     eius, cui nomen est <hi rend="italic"><supplied>habitus</supplied></hi>, studium si perseuerat.
     Sed ut studium intellegam, illud debeo considerare, quod ipso studio petitur, ut litteratura
     aut geometria; quod si perceptum sit, habitus <del>studio perceptus</del> est.</p>
    <p>Ergo natura <milestone unit="page" n="p. 306 Halm"/> accidens qualitas est, ut animae uel
     corpori uel extrinsecus, et accidens ab ortu ac natali. Accidit autem mari uel feminae; nam
     marem esse aut feminam non iam inter commoda conputatur.</p>
    <p>Adfectio est accidens qualitas uel repente uel <del>studio</del> mox desitura (nam si
     permaneat, fit habitus), dicta <hi rend="italic">adfectio</hi>, quod adficiat qualitate. Et
     erit adfectio incipiens habitus uel uictus; non enim omnia ad exitum tendunt.</p>
    <p>Habitus est perceptio qualitatum; nam haec <hi rend="italic">percepta</hi> philosophi
     dixerunt. Hae qualitates uel commoda sunt uel incommoda; quae quoniam tribus modis
      <del>qualitatis</del> eueniunt <del>multa his</del> (<supplied>non</supplied> enim omnia
     communiter eueniunt, uerum per existentiam ea, quae euenient, secernentur; nam alias uis in eo
     commodo, quod per naturam est, alias quod per adfectionem, alias quod per habitum), habitus non
     potest esse <hi rend="italic">quod non aliud est atque illud, quod habetur</hi>. Nam ignis quia
     calet putant aliqui habitum esse, quia perpetuum sit, cum ipsum ignis hoc sit, ut caleat;
     itaque potius natura est. Habitum multi non nisi deo dant, et uerum est: ille habet omnia
     percepta. At uero homo numquam ita quid perceptum habet, ut non in profectu cotidie sit, et
     hunc profectum <foreign xml:lang="grc">ὁρμὴν</foreign> dixerunt <del>id est progressionem, quam
       <foreign xml:lang="grc">ὁρμὴν</foreign> habitum dixerunt</del>. Ergo pro existimatione
     maioris perceptionis in homine habitum intellegimus, ut si adfectione quadam aliquid quis agat:
     ut orator in foro non perfectus, tamen si in eo progressio est aliqua, habitus dicetur; et
     certe pro commodo suo uel habitum uel adfectionem faciet <del>non ex uero: in rebus enim nomina
      sunt certa, quae alterum significent, ut <hi rend="italic">iracundus</hi> habitus est, <hi
       rend="italic">iratus</hi> adfectionis</del>. Et haec <foreign xml:lang="grc">ὁρμή</foreign>,
     cum studio et diligentia euenit, habitus est, cum naturaliter, natura.</p>
    <p>Studium est autem uel adipiscendi aliquid uel retinendi uoluntas, quo uel adipisci aliquid
     uel retinere optamus uel adepta retinemus.</p>
    <p>Victus est uel quod ipse homo agit uel quod circa ipsum agitur, omniaque habet, quae natura,
     habitus, adfectio, studium. Nam oratorem esse, quod est habitus, et uictus est, si in ea
     exercitatione uiuit. Itaque Cicero, quia adsidua <supplied>ac</supplied> perseueranti
     diligentia ita rhetoricam percepit, ut ea in eo perpetua esset, habitum consecutus est; sed
     quia eius actum sibi instituit ad usum uitae, est idem in eadem re et in habitu et in uictu.
     Itaque multum plerumque de uirtute habitus detrahit si uictus afuisse dicatur. Nam licet orator
     plenus sit perceptione ipsius artis, tamen aliquantum argumento detrahit si neges in eadem
     exercitatione uixisse, ut ipse contra Caecilium, quia aufert uictum, infirmat habitum, cum
     dicit: <hi rend="italic">Quando tute tui periculum fecisti?</hi> Plerumque etiam si nihil agat
     ex <milestone unit="page" n="p. 307 Halm"/> habitu, hoc ipsum, quod nihil agit, est illi
     uictus, id est uitae modus (nam ut in uictu est, quibus amicis utatur, item in uictu est, et si
     non utatur). Et certe, quia nihil horum debet deesse personae, potest habitum habere ex
     geometriae perceptione, in qua nihil agit, et uictum de usu rhetoricae. Victus autem omnis ad
     qualitatem tendit, sed ea qualitas uel in adfectione uel in habitu erit; deinde uti oratione
     uel aliquid rhetoricae nosse, quod est adfectionis, et ad loquendum aut discendum aptum esse,
     quod est naturae, et loqui aut studere uelle, quod est studii, et cetera huiusmodi habet
     uictus. Verum in hoc considerabitur uictus circa haec omnia, si ita agat uitam, ut haec
     exerceat. Non enim quia natura loqui aut studere possumus, quod proprium naturae est, idcirco
     et inde uiuimus: sed <supplied>si</supplied> sic ordinata sit uita nostra ad omnem substantiam
     rei familiaris quaerendam, ut inde uiuamus, id est inde nobis omnia suggerantur ad uictum,
     merito uictus <supplied>ex</supplied> exercitatione dicetur. Item et si sit habitus et non in
     ipso habitu agat uitam et uirtutem oratoriae consecutus sit, erit habitus, non uictus. Eodem
     modo et adfectio est, si pro tempore, id est prout res aliqua tulerit, locutus fuerit, non
     perpetua consuetudine inde uiuendi. Eodem modo et studio est, si non <del>studium</del>
     quodlibet in exercitatione uitae tulerit, unde uictus nominandus sit uerbo tenus: ut causas
     agere, ut docere est adhuc studii, sed cum ordinata uoluntas est ad usum uitae, merito dicetur
     et uictus. Singulis enim his res suae in eo, quod sunt, tribuendae sunt: ut item etiam seruus
     circa hoc, quod in hac condicione est, fortunae est; si seruitutem seruiat tota uita, uictus
     est. Sic cetera de fortuna.</p>
    <p>Facta uero et casus et orationes et consilia ut superuenientia si accipimus erunt suis
     nominibus. Nam uictus non est sine factis, casu, orationibus, consiliis, sed si euenit, ut
     diceret, ut faceret, ut ei aliquid accideret, ut consilio uteretur. Et haec omnia, si sic
     accipiamus ut actiones non ordinatas neque institutas toto uiuendi tempore, erunt suis
     nominibus; sin autem in eo genere uiuendi posita fuerint omnia, <unclear>quae tibi
      constituendi</unclear> ad uitam uniuersam, uictus nominabitur, non suo quidque nomine.</p>
    <p>Facta autem, casus, orationes, cum ex futuro tempore argumentum dabunt, ex praeteritis
     confirmabuntur: <hi rend="italic">Nam ideo hoc illi accidit, quia hoc fecit, hoc dixit; ideo
      hoc dicturus est, quia hoc illi accidit</hi>.</p>
   </div>
   <div type="section">
    <head>De attributis negotio</head>
    <p>Negotium factum ipsum est, unde iudicium est; in iudicium enim uel in deliberationem uel in
     demonstrationem non uenitur, nisi propter factum. Singula igitur quaeque, quae homini aut
     obiciuntur aut de homine quaeruntur, <milestone unit="page" n="p. 308 Halm"/> facta sunt: ipsa
     igitur singula facta negotium sunt. Sunt alia facta, quae probationem tribuunt ipsi facto, unde
     quaeritur sub quolibet statu. Sunt tertia facta, quae extra ipsum factum et extra facta, quae
     uicina sunt ad factum et probant factum, uitae praeteritae: haec <hi rend="italic">personae
      attributa</hi> dicuntur. Ergo cum negotium factum dictumue sit, habet attributa quattuor: <hi
      rend="italic">continentia cum negotio</hi>, inquit, <hi rend="italic">in gestione negotii,
      adiuncta negotio, quae gestum negotium consequuntur</hi>. Ex his duo prima, <hi rend="italic"
      >continentia cum negotio</hi> et <hi rend="italic">in gestione</hi>, totum tenent, quidquid
     habere potest causa omnis, id est negotium omne per partes suas gestum; duo alia
      <supplied><gap/></supplied>, ex quibus adsumuntur primum ab oratore ea, quae <hi rend="italic"
      >negotio adiuncta</hi> sunt; quartum autem illud, quod est <hi rend="italic">consecutio</hi>,
     non negotii ipsius gestio est, sed aut extrinsecus uenientia per homines habet aut per naturam
     generaliter, ut post docebimus.</p>
    <p>Igitur prima de attributis, continentia, habent partes quinque: summam, causam, facta illa,
     quae probant factum, diuisa per tria tempora. Et omne ipsum, quod diximus negotium esse, factum
     scilicet, continetur ab his: a summa, quae breuem propositionem habet totum claudens, ut <hi
      rend="italic">patriae</hi>, inquit, <hi rend="italic">proditio</hi> et cetera. Habet et
     causam, quae gemina est: inpulsio et ratiocinatio. Inpulsio est, per quam
      <supplied>quaeritur</supplied>, cuius causa factum sit, ratiocinatio est, quamobrem factum
     sit. Sequitur per tria tempora factorum enumeratio: quid ante rem factum, quid in re, quid post
     rem sit. Sic igitur negotium quodlibet; <del>de statibus</del> interim, exempli modo, <hi
      rend="italic">occidit—non occidit</hi> partes sunt singulae quaestionis. Sed iam parentis
     occisio, hominis occisio, patriae proditio summa est. Ergo factum solum negotium est;
     propositio facti cum persona uel quolibet alio modo inuidiam conparans aut extenuans <hi
      rend="italic">summa</hi> dicetur. Et haec est, quam Cato in libro suo appellat <hi
      rend="italic">uires causae</hi>. Hoc argumentum sequitur causa, quam partiti sumus; quae
     utique aduersus negantem factum danda est, ut fecisse doceatur. Quemadmodum autem tractetur uel
     ab accusatore uel ab reo in secundo habemus. Quod si alius status fuerit praeter coniecturam,
     non causa erit, sed ratio; de cuius tractatu in secundo docuit. Post haec secuntur facta omnia
     ante, in, post, in quibus omnia illa, quae in gestione negotii posita sunt, si tamen prosunt,
     adsumentur; unicuique enim facto inest locus, tempus, modus, occasio, facultates.</p>
    <p>IN GESTIONE NEGOTII. Locus uel naturalis est uel qualitatiuus. Naturalis locus cum argumentum
     praestat, non erit illud argumentum a loco, sed a facultate. Qualitatiuus autem locus praestat
     argumentum ex opportunitate; quae opportunitas quibus rebus possit intellegi ipse posuit.</p>
    <p>Tempus quid esset, diu generaliter docuit: <hi rend="italic">pars quaedam</hi>, inquit, <hi
      rend="italic">aeternitatis</hi>. Hoc quoque in tria tempora diuisit, quae ipsa tempora
      <milestone unit="page" n="p. 309 Halm"/> partitus est; nam praeteritum tribus modis
     consideratur, consideratur praesens et futurum binis. Verum haec omnia magis ad cognitionem
     temporis dixit, quod quid esset insinuare cupiebat, quam ut apta sint in gestione negotii. Quid
     ergo aptum erit huic parti (nam huic attributum est tempus)? Aestimatio eiusdem temporis et
     conlatio cum gestione, ut id, quod factum dicis, eo tempore, ex quo argumentum sumis, fieri
     potuisse uideatur. Itaque sic ait: <hi rend="italic">Nam saepe oportet commetiri cum tempore
      negotium</hi>.</p>
    <p>Occasio autem opportunitas est quaedam temporis ad aliquid faciendum; haec opportunitas
     tribus modis consideratur.</p>
    <p>Modus autem est, quo non solum factum indicatur, sed quemadmodum factum; qui modus et animum
     indicat, id est uoluntatem. Quam uoluntatem diuidit aut per prudentiam aut per inprudentiam.
     Prudentia his quaeritur: <hi rend="italic">clam—palam</hi>, <hi rend="italic"
      >ui—persuasione</hi>. Inprudentia purgatur inscientia, casu, necessitudine et adfectione
     animi.</p>
    <p>Facultates autem duplici modo argumentum praestant; nam eiusmodi sunt, 〈ut〉 per eas aut
     facilius aliquid fiat aut sine iis effici non possit.</p>
    <p>ADIVNCTA NEGOTIO. Factum quod in negotio ponitur, unde iudex laturus sententiam est, ut
     probari quoquo modo possit per quamlibet constitutionem, sumuntur de his rebus argumenta, quae
     res possunt in ipsum factum adfectione quadam conuenire. Has res <hi rend="italic">adfecta</hi>
     nominamus; uerum adfecta accipimus nunc de ipso negotio, id est de omni causa rebusque in causa
     gestis, nunc ad res in causa gestas alia quasi quodammodo extrinsecus quae conuenire uideantur,
     aut inde ut proueniant aut ad illa coniuncta sint. Haec adfecta, quae supra diximus, <hi
      rend="italic">negotio adiuncta</hi> dicuntur, illa prima continentia uel in gestione. Sed de
     illis iam supra dictum est; adiuncta uero ea sunt, quae illis ipsis supra positis singulis
     aliquo modo uel extrinsecus cohaerent, ut summae, ut causae ceterisque, sed cum non ipsa sint,
     sed aliunde adsumantur, conuenientia tamen erunt (siue aliena sunt, non hinc nata) in
     conlatione, cui erit aut maius aut minus aut par, itemque simile, contrarium, disparatum. Si
     uero his adiuncta ita sunt, ut extra tamen sint, erunt aut genus aut pars aut euentus; nihil
     enim horum non <del>ex is</del> ad haec est, non tamen in causa positum, et si positum in causa
     (id est in negotio, quae <foreign xml:lang="grc">ὑπόθεσις</foreign> est, id est quaestio
     personae propriae circa personam propriam) ueluti non positum. Ergo genus sit licet causae,
     tamen, quia genus est, uelut extra causam est, cum persona propria inest in causa, id est
     species. Iam uero euentus cum tria tempora teneat, potest esse ex causa, id est ex negotio, de
     quo loquor; qui probat quidem, de negotio quod euenit rebus gestis, id, quod
      <supplied>in</supplied> negotio est. Quoniam tamen et praeteriti temporis euentus et futuri
     temporis euentus aliquotiens sumitur, et hic uideri extraneus potest a negotio, ex negotio
      <milestone unit="page" n="p. 310 Halm"/> tamen oriens. Vnde probatum est adiuncta nunc
     omnimodis externa, adfecta tamen aliquo modo adiungi, ut certa, quae supra diximus, nunc aliqua
     ex ipso uel in ipso negotio, alio modo tamen se habentia, quam gesti negotii textus ipse et
     ordo consistit, circa personam certissimae quaestionis.</p>
    <p>MAIVS ET MINVS ET AEQVE MAGNVM EX VI ET EX NUMERO ET EX FIGVRA NEGOTII CONSIDERATVR] <hi
      rend="italic">Vis</hi> in eo est, quo ipsa significatione uerborum diuersas res intellegimus.
     Itaque cum prolata uerba distant sensibus nostris significatione ea, qua proferuntur, ui
     distant, id est potentia quadam, qua quid quaeque res possit intellegimus. De <hi rend="italic"
      >numero</hi> perspicuum est; <hi rend="italic">figura</hi> est textus et ordo negotii per
     circumstantias suas.</p>
    <p>SIMILE AVTEM EX SPECIE CONPARABILI AVT EX CONFERENDA ATQVE ADSIMVLANDA NATVRA IVDICATVR] <hi
      rend="italic">Simile</hi>, hoc est species conparabilis et simulanda natura, est in illis
     octo: genere, natura, ui, magnitudine, tempore, loco, persona, opinione. Sed ipsum simile, quod
     per haec supra posita efficitur, illic est in contrariis partibus et quae sub eandem rationem
     cadunt. Hoc distinctius positum in differentiis.</p>
    <p>DE CONSECVTIONE. In superioribus duobus attributis negotio negotium omne teneri diximus;
     tertium, quod est adiunctum negotio, ueluti extra esse praecepimus, sed naturaliter cohaerere
      <del>extra ipsam <foreign xml:lang="grc">ὑπόθεσιν</foreign></del> aut ab oratore adsumi;
     quamquam et ea, quae extra sunt, naturaliter ab oratore sumantur. Et de hoc praecepta iam
     dedimus. Quarta attributio, quae <hi rend="italic">consecutio</hi> nominatur, et ipsa ea tenet,
     quae extra sunt, adhaerentia tamen rebus negotii; quae non ab oratore ex uoluntate sumantur,
     sed quae ipsis rebus negotii rationabiliter acciderunt. Ac prope ea omnia, quae in quarta
     attributione <del>in consecutione</del> sunt, id uidentur esse quod euentus; uerum euentus
     aliud est, aliud consecutio uel res consecutionis. Etenim euentus consideratio est
      <supplied>ex</supplied> quadam natura rerum, qua perspicitur, quid ex quaque re euenerit,
     eueniat, euenturum sit; in consecutione autem non, ex rebus quid eueniat, tractat orator, sed
     quid rebus eueniat, id est quid rebus contingat. Deinde quod in euentu duo sunt, ut adrogantia
     et odium, in hac consecutione unum; nam ipsi facto consecutio est, quod uel raro uel frequenter
      <supplied>contingit rebus</supplied>. Haec autem omnia conlocata sunt in hac consecutione, ut
     nomen <del>contingit rebus</del>, inuentor, imitator, lex de ipsa re, consuetudo, pactum, ut
     frequenter fiat, non frequenter, uel utilitas uel honestas ceteraque quae, ut dixi, rebus
     accidunt, non ex rebus ipsis, sed ad res ipsas quadam gestione proueniunt.</p>
   </div>


  </body>
 </text>

</TEI>
