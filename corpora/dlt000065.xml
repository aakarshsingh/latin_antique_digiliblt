<?xml version="1.0" encoding="UTF-8"?>
<?oxygen RNGSchema="file:teilite.rnc" type="compact"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>De speciali significatione diaeticarum passionum</title>
        <author>Caelius Aurelianus</author>
        <respStmt>
          <resp>Correzione linguistica</resp>
          <name>David Paniagua</name>
        </respStmt>
        <respStmt>
          <resp>Codifica XML</resp>
          <name>David Paniagua</name>
        </respStmt>
      </titleStmt>
      <publicationStmt>
        <publisher>digilibLT</publisher>
        <pubPlace>Vercelli</pubPlace>
        <date>2011</date>
        <availability>
          <p><ref target="http://creativecommons.org/licenses/by-nc-sa/3.0/it/"/></p>
        </availability>
        <idno>dlt000065</idno>
      </publicationStmt>
      <sourceDesc>
        <p>Caelius Aurelianus, De significatione diaeticarum passionum, in Anecdota graeca et
          graecolatina, edidit V. Rose, Amsterdam 1963, pp. 206-240 (Berlin 1864) </p>
      </sourceDesc>
    </fileDesc>
    <encodingDesc>
      <projectDesc>
        <p>digilibLT. Biblioteca digitale di testi latini tardoantichi.</p>
        <p>Progetto diretto da Raffaella Tabacco (responsabile della ricerca) e Maurizio Lana</p>
      </projectDesc>
      <editorialDecl>


        <p><hi rend="bold">Note di trascrizione e codifica del progetto digilibLT </hi></p>
        <p>Abbiamo riportato solo il testo stabilito dall'edizione di riferimento non seguendone
          l'impaginazione. Sono stati invece esclusi dalla digitalizzazione apparati, introduzioni,
          note e commenti e ogni altro contenuto redatto da editori moderni. </p>
        <p> I testi sono stati sottoposti a doppia rilettura integrale per garantire la massima
          correttezza di trascrizione</p>
        <p>Abbiamo normalizzato le U maiuscole in V seguendo invece l'edizione di riferimento per la
          distinzione u/v minuscole.</p>
        <p> Non è stato normalizzato l'uso delle virgolette e dei trattini.</p>
        <p> Non è stata normalizzata la formattazione nell'intero <hi rend="italic">corpus</hi>:
          grassetto, corsivo, spaziatura espansa.</p>
        <p>Sono stati normalizzati e marcati nel modo seguente i diacritici.<lb/> espunzioni:
          <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
          <hi rend="italic">loci desperati</hi>:
          <![CDATA[ <unclear>testo</unclear> o <unclear/> testo]]> si visualizzano †testo† e
          †testo<lb/> lacuna materiale: <![CDATA[<gap/>]]> si visualizza [...]<lb/> lacuna integrata
          dagli editori: <![CDATA[<supplied><gap/></supplied> si visualizza <...>]]>
        </p>
        <p>Sono stati marcati i termini in lingua greca
          <![CDATA[<foreign xml:lang="grc">αγβ</foreign>]]>
        </p>
        <p>Ulteriori informazioni sulle norme di trascrizione e codifica su <ref
            target="http://digiliblt.lett.unipmn.it/upload/docs/note_di_trascrizione_e_di_codifica.pdf"
            >Note di trascrizione e codifica di testi latini tardoantichi
            [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
      </editorialDecl>

    </encodingDesc>
    <profileDesc>
      <langUsage>
        <language ident="la">Latino</language>
      </langUsage>
    </profileDesc>
  </teiHeader>
  <text>
    <body>
      <div type="pr" n="pr">
        <p>Duobus me libris diaeticarum partem traditurum promisi, ex quibus superiore libro
          respondens de curatione, de passionibus, de temporibus et inspectione et de pulsu et de
          generali significatione et de typis et de diatritis et de adiutoriis plene ut arbitror
          ordinavi. nunc de speciali significatione diaeticarum passionum et de generali curatione
          respondeamus, ut isto volumine omnis diaeticarum cura compleatur.</p>
      </div>
      
        <div type="par" n="1"><p>
       In quot vel quas dividis partes officia curationis
          diaeticarum passionum? in quattuor generales, celerum, tardarum, cum febribus et sine
          febribus.</p></div>
        <div type="par" n="2"><p>Quae sunt speciales passiones quae sine febribus esse non
          possunt? phrenesis, lethargia, pleuresis, peripleumonia.</p></div>
        <div type="par" n="3"><p>Quae sunt quae cum febribus esse non possunt? synanche,
          apoplexia, spasmos, ileos, satyriasis, cholera, diarrhoea.</p></div>
        <div type="par" n="4"><p>Qua ratione celerum passionum curationem praeponis? quoniam
          frequentes atque urgentiores sunt et earum plurimae et tardae fiunt, quarum superpositio
          similem celerum exigit curationem.</p></div>
        <div type="par" n="5"><p>Qua ratione specialis curatio generali subiungitur? quoniam
          cum specialis tarda est et in paucis invenitur, communis atque adprehensione facilis est
          generalis. quod manifeste monstrabimus. per singula membra specialis una est in corpore,
          quatenus species dividuntur quae a suo genere non differunt. </p></div>
        <div type="par" n="6"><p>Qua ratione primum de febribus? quod omni regioni atque
          tempori et naturis corporum et aetatibus omnibus inruunt.</p></div>
        <div type="par" n="7"><p>Vnde febricula dicta est? a fervore veluti ferbicula
          nuncupatur. </p></div>
        <div type="par" n="8"><p>Quomodo adprehendimus febricitantes? cum tactui nostro
          occurrere senserimus veluti ex alto ascendentem fervorem plurimum atque acriorem a
          naturali, totum per corpus exhalantem.</p></div>
        <div type="par" n="9"><p>Mutatio etiam pulsus febriculae signum confert? secundum
          veteres non fert. Hippocrates enim et Euenor et Plistonicus solum fervorem naturalem
          moderationem excedentem signum febrium posuerunt. ac ceteri successores eorum pulsus
          disputationis, sed dispari sententia. alii enim contra naturam effectam mutationem sine
          externae causae adventu signum febrium vocaverunt, ut Agrius, alii crebritatem pulsus
          ultra naturam, ut Cleophantus, Chrysippus et Erasistratus. alii vehementiam putant, ut
          Asclepiades. alii celeritatem et duritiam, ut quidam novelli inventores. ex quibus aliqui
          solam pulsus mutationem, aliqui etiam fervoris naturalis signum febriculae posuerunt. nos
          autem quoniam infinita est mutatio pulsus ob causarum inruentium proprietates, qua re ob
          facilitates suae mutationis etiam praeter febrem passionibus tribuitur, item quoniam
          naturalis fervoris superantia non solum ex febre sed etiam aut solis vapore aut
          exercitationis motu vel acris cibi usu efficitur, addimus ut per totum corpus ex alto
          atque acrior naturali plurimus exhalans fervor febrium referat signum. </p></div>
        <div type="par" n="10"><p>Quomodo adprehendis quattuor tempora febriculae, hoc est
          initium augmentum statum vel declinationem? initium febriculae adprehendo ex primo atque
          parvo momento fervoris ex alto naturalis in acriorem qualitatem transeuntis, augmentum
          excremento qualitatis et quantitatis supradictae significationis, statum ex aequalitate,
          declinationem ex deminutione.</p></div>
        <div type="par" n="11"><p>Quomodo adprehendis febrium dimissionem? limpidam ex
          tranquillitate supra dictarum, sordidam ex mitigatione.</p></div>
        <div type="par" n="12"><p>Quae sunt febrium species? sunt febres strictae, sunt
          solutae, sunt complexae, sunt celeres, sunt tardae atque ceteras temporum differentias
          habentes.</p></div>
        <div type="par" n="13"><p>Secundum solam solutionem febricula esse potest, cui nihil
          stricturae misceatur? aliqui hoc fieri negant. stricturae enim effectum febriculam dicunt.
          nos autem id fieri magniter probamus, cum plerumque cardiacos nihil stricturae patientes
          febrire ostendimus atque solis constrictivis adiutoriis relevamus.</p></div>
        <div type="par" n="14"><p>Quomodo in complexionibus intellegis utrum alterius an
          utriusque sit febricula passionis? ex accessionibus et dimissionibus eiusdem febriculae.
          si enim sese cum in certis stricturae extulerit, et tranquillaverit signis, eidem
          adscribenda erit passioni, vel si e contrario, solutioni, si autem communibus,
          utrique.</p></div>
        <div type="par" n="15"><p>Quomodo adprehendis febricitantem in sudorem criticum
          declinantem advenisse? ex pulsu magno celeri molli uvido totiusque corporis superficiei
          vaporatione cum pruritu cutis et quadam tactus mollitudine, rigoris etiam per corpus
          alterna insinuatione, dehinc ipsius per poros veluti humecta exhalatione tamquam mox e
          lavacro veniant aut si in continuatione febrium tremor frigidus membra pertractans
          inruerit.</p></div>
        <div type="par" n="16"><p>Ex quibus signis phreneticum adprehendis? ex febricula acuta
          cum mentis alienatione atque manuum vano errore ut aliquid suis digitis adtrectare
          videatur, ut fimbrias operimentorum, quod Graeci crocydismon vocant, aut de parietibus
          levium stipularum detractione, quod Graeci carphologian vocaverunt, pulsu etiam spisso
          atque parvo.</p></div>
        <div type="par" n="17"><p>Quomodo discernis phreneticum ab eo qui insania
          febricitaverit? insania febricitantes alienatione primum mentis vexantur, dehinc febricula
          consequitur, nullo ex supradictis adtestante manuum errore ut parietes aut operimenta
          digitis adtrectare videantur. passiones ipsae praeterea temporum differentia separantur.
          nam phrenesis celer tantummodo est. insania autem tarda frequentius, celer difficile.
          mentis quoque alienatio in phreneticis cum accessio febrium erit, aliqua mollitur. insanis
          autem, febribus desinentibus, perseverat.</p></div>
        <div type="par" n="18"><p>Vnde phrenesis dicta est? ab inpedimento mentis. Graeci enim
          mentes phrenas vocant.</p></div>
        <div type="par" n="19"><p>Ex quibus lethargicum adprehendis? ex febricula acuta cum
          sensus oppressione ut aut difficulter aut nihil sentiat, pulsu magno raro et inani.</p></div>
        <div type="par" n="20"><p>Vnde lethargia dicta est? ab oblivione mentis atque corporis
          vacatione motus. Graeci enim lethen oblivionem, argian vacationem vocant. </p></div>
        <div type="par" n="21"><p>Ex quibus pleureticum adprehendis? ex febre acuta
            <supplied>cum dolore lateris vehementi atque</supplied> ad iugulum atque palam suae
          partis tendente respirationeque difficili cum tussicula, cum qua sive sanguinolenta aut
          spumosi vel fellei vel purulenti humores excluduntur, leviatione etiam doloris adtestante
          quotiens super id latus quod dolet iacuerit aegrotans.</p></div>
        <div type="par" n="22"><p>Vnde pleuresis dicta est? a parte quae ceteris plus patitur.
          latus enim magis ex ipsa passione vexatur, quod Graeci pleuran appellant.</p></div>
        <div type="par" n="23"><p>Quomodo pleuretici a latus dolentibus differunt? quod
          pleureticos latus dolentes, latus autem dolentes non semper pleureticos appellamus nisi
          ceteris adtestantibus signis.</p></div>
        <div type="par" n="24"><p>Ex quibus peripleumoniam adprehendis? ex febre acuta ac
          respiratione difficili, tussicula cum spumosis sputis, gravatione atque iacendi super
          latus difficultate, at si supini iacuerint aegrotantes altioribus stramentis sublevato
          thorace cum capite ut sedere videantur, facilius supra dicta tolerabunt. pulsum autem
          vehementem atque celerem habent.</p></div>
        <div type="par" n="25"><p>Vnde peripleumonia dicta est? a parte quae plus a ceteris
          patitur. pulmo enim ex ipsa passione vexatur, quem graeci pleumona appellant. </p></div>
        <div type="par" n="26"><p>Ex quibus synanchicum adprehendis? ex inflammatione cum
          rubore faucium atque uvae e confinio vel radice linguae, difficultate etiam transvorandi
          cibum vel potum et pro magnitudine tumoris praefocatione cum respirationis difficultate
          atque oculorum prominentia, aut e contrario tenuitate gutturis cum tensione in
          longitudinem porrecti, vultus quoque deductione ut eius partes concidisse videantur,
          respirationis difficultate cum praefocatione, nulla exstante inflatione. duplex enim
          species synanches est, cum inflatione et sine inflatione, quarum vehementior atque
          celerior secunda praefocatio.</p></div>
        <div type="par" n="27"><p>Vnde synanche dicta est? a continentia spiritus. Graeci enim
          synagein dicunt continere. aut a praefocatione suspendii. anchonas enim suspendia
          vocaverunt.</p></div>
        <div type="par" n="28"><p>Ex quibus apoplecticum adprehendis? ex repenti sensus atque
          motus eiectione, aut aliqua parte vultus adducta oris etiam dimissione ut mentum laxius
          videatur, pulsu parvo celeri cum articulorum frigido torpore, anhelitus rara spiratione
          cum colore plumbeo.</p></div>
        <div type="par" n="29"><p>Vnde apoplexia dicta est? quod tamquam letali percussu
          repentinum casum faciat. Graeci enim percussum plexin vocaverunt.</p></div>
        <div type="par" n="30"><p>Quomodo a lethargia apoplecticum discernis? primo ex febre.
          febris enim in omnibus lethargicis antecedit sensuum eiectionem. dehinc ex pulsu.
          lethargicorum enim maior atque rarus est, apoplecticorum parvus et creber sine aliqua
          febrium significatione.</p></div>
        <div type="par" n="31"><p>Ex quibus catalepticum adprehendis? ex febre atque vocis
          amissione cum mentis tarda intellegentia, pulsu magno atque vehementi, oculis patentibus
          atque intentis palpebris cum fixo obtutu in augmento febrium. in statu autem vel
          declinatione motus aliquis efficitur oculorum. nam cum eis manum ante oculos suspendentes
          abstraxerimus, eandem obtutu sequentur, aut digitorum obtractationem pavitantes palpebras
          recondunt, si clamati fuerint, audiunt et non respondent, sed oculorum respectu ad vocem
          conversi audisse noscuntur et lacrimantur. odoramentis etiam admotis aut aliquo ciborum
          gustu commoti ingemiscunt, rubore perfusi, declinantibus febribus calido sudore.</p></div>
        <div type="par" n="32"><p>Ex quibus adprehendis spasmo laborantem? ex non voluntaria
          tensione atque conductione partium vel nervorum, cum dolore vehementi atque acuto et pulsu
          parvo.</p></div>
        <div type="par" n="33"><p>Ex quibus tetanicum adprehendis? ex gutture in longitudinem
          extento atque inflexibili positione durato, cum dolore vehementi et duritia musculorum qui
          buccis insistunt, rubore vultus, dentium compressione ut os aperire difficulter possint
          conductione nervorum inpediti.</p></div>
        <div type="par" n="34"><p>Ex quibus opisthotonicum adprehendis? ex supino raptu hoc
          est a postica parte conducta cervice cum nimia tensione atque vehementi dolore dorsi et
          colli, surarum quoque contractu et manuum et digitorum.</p></div>
        <div type="par" n="35"><p>Ex quibus emprosthonicum adprehendis? ex conductione
          gutturis in anteriores partes effecta atque mento pectori adiuncto, tensione ilium et
          praecordiorum, continuo mictus desiderio et digitorum inpossibili complexione. supra
          dictae passiones si ex vulnere fuerint effectae in periculum faciles, in sanationem
          difficiles iudicantur.</p></div>
        <div type="par" n="36"><p>Quomodo discernimus ab spasmo tremorem et membrorum saltum?
          ex differentia motus. spasmos enim tensione atque conductione efficitur, tremor autem
          crebra vibratione. item membrorum saltus ex erectione palpitantis et gaudio. sine aliqua
          tensione vel salutis periculo.</p></div>
        <div type="par" n="37"><p>Ex quibus hydrophobon adprehendis? ex nimio desiderio potus
          atque pudore, sine aliqua manifesta ratione.</p></div>
        <div type="par" n="38"><p>Ex quibus cardiacum adprehendis? ex antecedentibus
          vehementibus febribus et consequenti sudore frigido atque virium celerrima debilitate,
          membrorum quoque frigida exhalatione, quod signum est naturalis extincti fervoris quo
          corpora viventium vigent, dehinc ipsius celerrima respiratione atque halucinatione cum
          gravatione thoracis, pulsu celeri parvo inani veluti fluido atque demerso cum tremore et
          formicali motu, quem Graeci myrmecizonta vocant.</p></div>
        <div type="par" n="39"><p>Vnde nomen cardiacae passionis cepit? a corde quod Graeci
          cardian appellant. hoc enim gravius ex ipsa passione vexari multi adseverant. alii vero
          quod sit letalis passio, a corde nominatam dixerunt quod in nobis principatum vigoris
          habet.</p></div>
        <div type="par" n="40"><p>Quomodo discernis critice sudantem (hoc est discinctibili
          sudore qui est necessarius) ab eo qui diaphoresi solvitur? non facilem sed satis
          necessariam quaestionem proponis. nam plurimi medici eius discretionis ignari salutares
          sudores stringentes, passiones aegrotantibus reddiderunt, et alii diaphoreticos
          conlaxantes causa mortis extiterunt. unde eorum differentiam necessario suggerimus
          ordinandam, quae varia ratione colligitur. nam primum ex praeteritis, dehinc ex genere
          passionum et magnitudine temporis et sudoris ipsius ordine et quantitate et qualitate
          significatio firmatur. ex praeteritis inquam cum consideramus utrum signa sudoris futuri
          diaphoretici an salutaris praecesserint. ex genere passionum cum qualitatem passionis
          adtendimus. si enim solutio est, sudor etiam inutilis ac diaphoreticus esse monstratur. si
          vero strictura est, adtendenda magnitudo. parva enim passio diaphoresin ferre non potest.
          si autem magna fuerit, adtendendum tempus. in statu enim totius passionis atque temporalis
          accessionis vel limpida dimissione criticus sudor ostenditur, in initio autem vel augmento
          perniciosus. ex ordine inquam sudoris ipsius. aequalis enim bonus, inaequalis autem malus
          sudor indicatur. ex quantitate signum accipimus moderationem considerantes. modicus enim
          sudor bonus, inmodicus autem malus accipitur, denique recte sudantes ex accepta
          inmoderatione diaphoresin incurrunt. ex qualitate autem significationem accipimus, cum
          tactus iudicium adhibemus. salutaris enim sudor calidus tenuis et non male redolens
          probatur, perniciosus autem frigidus atque sucidus et male redolens atque loturae carnium
          similia invenitur. dehinc ex praesentibus atque concurrentibus signis adfirmanda
          significatio est. nam diaphoreticis magis parvus atque creber et inbecillis et inanis
          invenitur pulsus, thorax etiam gravatur cum respiratione frequenti, iactatione ac
          desponsione animi, vocis etiam tenuitate, adtestante pallore. recte autem sudantibus
          pulsus erectior, respiratio facilis atque lenior efficitur, in somno etiam prona
          delectatio et omnium adversorum deminutio cum animae atque corporis relevatione. </p></div>
        <div type="par" n="41"><p>Quomodo discernis a cardiaco eum qui ex stomachi passione
          sudaverit? ex stomachi passione sudare cognoscimus eum qui sine dolore eiusdem partis
          vexari fatetur, hoc est sub pectore aut inter palas, adtestante aliquo singultu atque post
          acceptum cibum pressura corporis cum salivarum fluore et nausia aut vomitu.</p></div>
        <div type="par" n="42"><p>Ex quibus cholericum adprehendis? ex perseveranti ac iugi
          vomitu usque ad flavi humoris effusionem aut vitellis ovorum similis vel viridis aut nigri
          cum ventris nimio fluxu, quo humor spumosus atque creber supra dictorum similis frequente
          intervallatione egreditur, virium concadente substantia cum membrorum frigido torpore.
          crescente passione vultus deductus atque corpus exhaustum efficitur cum levi sudore.
          pulsus parvus inbecillis creber cum ardore ac desiderio potus et anhelitus celerrima
          respiratione, <supplied>contractio membrorum</supplied> cum surarum atque brachiorum
          tensione. ob quam celeritatem concurrentium signorum Graeci eandem passionem monoemeron
          vocaverunt quod in unius diei spatio terminetur.</p></div>
        <div type="par" n="43"><p>Vnde cholera nominata est? a vomitorum redundantia atque
          acrimonia, felle effuso. Graeci enim fel cholen vocaverunt.</p></div>
        <div type="par" n="44"><p>Ex quibus ileaticum adprehendis? ex nimia inflatione
          intestinorum et ventris cum abstinentia stercorum, peritonaei etiam inflatione hoc est
          membranae quae viscera circumtegit, cum hirta respiratione atque articulorum frigido
          torpore, pulsu crebro, singultu, venti per podicem frequentia nihil relevante, vesicae
          etiam adtestante consensu. </p></div>
        <div type="par" n="45"><p>Ex quibus torminosum adprehendis? ex levi intervallatione
          doloris intestinorum atque tormenti.</p></div>
        <div type="par" n="46"><p>Ex quibus satyriasin adprehendis? ex nimia pudendorum
          tensione sive conversu atque fervore et pruritu cum inmodica veneris adpetentia, pulsu
          crebro et anhelitus celeris saeva respiratione.</p></div>
        <div type="par" n="47"><p>Ex quibus priapismon adprehendis? ex pudendorum tensione
          sive conversu nimio, plurimo perseverante tempore nulloque salutis periculo velut in
          satyriasi occurrente. </p></div>
        <div type="par" n="48"><p>Vnde satyriasis dicta est? a Saturorum similitudine, quos
          nimie pronos in venerem fama vulgavit.</p></div>
        <div type="par" n="49"><p>Vnde priapismus dictus est? a Priapi similitudine.</p></div>
        <div type="par" n="50"><p>Ex quibus cephalaeam adprehendis? ex tardo dolore capitis,
          totius, aut dimidii quem Graeci emicranium vocant. </p></div>
        <div type="par" n="51"><p>Ex quibus scotomaticum adprehendis? ex oculorum caligine cum
          capitis vertigine ut omnia secum moveri aegrotantes existiment, aut ante oculos tractus
          quosdam lanatos aranearum texti similitudine transire putent quocumque converterint,
          adtestante <supplied>capitis</supplied> gravedine et si sedere voluerint tremore
          repentino. omnia secum putant inpelli. etenim cum se inclinaverint aut ex alto aspexerint
          aut circulatim ambulaverint, velut rotae figulinae vertiginem conspiciunt.</p></div>
        <div type="par" n="52"><p>Ex quibus eum qui incubone vexatur adprehendis? ex difficili
          motu corporis atque torpore, somno etiam a solito gravi, quo sensu obpresso gravatur ut
          praefocari se dormiente sentiat, aut aliquem sibi inruisse putet qui eius corpus premendo
          exanimare contendat. </p></div>
        <div type="par" n="53"><p>Vnde incubo dictus est? a mentis atque sensus incubatione.
          alii autem incubum dicunt quod ex indigestione cibi eveniat. Graeci efialten quod
          ascendisse aliquem supra dormientem fingant.</p></div>
        <div type="par" n="54"><p>Ex quibus epilepticum adprehendis? ex accessione quae eum
          ita conturbat ut omnibus sensibus privetur et omnem motum amittat veluti somno alto
          comprehensus, cum pallore atque oris laxamento ut mentum laxatum videatur, cum spiratione
          tarda et pulsu magno, aut palpitantibus membris excussu creberrimo cum convertantur, vultu
          atque oculis contortis cum stridore gutturis et singultu, ruboris etiam per membra
          paulatim insinuatione, palpebrarum suspensura, aspectu stupido cum stridore dentium et
          linguae praependentis hebetudine, membrorum frequenti raptu et praecordiorum suspensa
          conductione, vocis inarticulato sonitu cum extentione spiramentorum atque vultus. in
          ultimo autem per os ac nares spumarum emissio consequitur. post accessionis terminum nihil
          se passum reminiscitur aegrotans, sed maestitia confusus pigro motu consurgit, oculis
          rubentibus atque vultus perseverante turbore cum prominentibus venis ex fronte et
          oscitatione frequenti.</p></div>
        <div type="par" n="55"><p>Vnde epilepsia dicta est? a sensus atque mentis
          adprehensione, quibus occupatis etiam corpus possidetur. Graeci enim epilepsiam
          adprehensionem vocant. Romani hunc morbum comitialem dicunt.</p></div>
        <div type="par" n="56"><p>Quibus aliis nominibus epilepsia nuncupatur? plurimis. nam
          dicitur sacra passio, quod significatione magnam refert. Graeci enim ieran noson
          vocaverunt, ut Democritus. sive quod divinum morbum comitialem dicant, sive quod animae
          misceatur, sive quod ex capite fiat causa quod templum animae tenet. haec sacraria
          corporis veteres vocaverunt. alii autem puerilem morbum dixerunt, quod is ipsis abundet
          aetatibus. alii caducum dicunt quod cadentes faciat.</p></div>
        <div type="par" n="57"><p>Quomodo discernis a catalepticis epilepticos? primo ex
          febre, quam necesse est esse in catalepticis. dehinc ex spumarum eruptione, quam necesse
          est esse in epilepticis per os atque nares, quod a catalepticis supra dicta vice alienum
          est ut ab epilepticis febris.</p></div>
        <div type="par" n="58"><p>Ex quibus insaniam adprehendis? ex mentis sine febre
          alienatione cum iracundia aut hilaritate aut vanitate aut timore, antecedentibus is quae
          passionem praecedunt, ut capitis dolor cum gravedine et sonitu atque aurium tinnitus.</p></div>
        <div type="par" n="59"><p>Vnde insania dicta est? Graeci quidem ab nomine argumenta
          ducentes varias opiniones inducunt. manian enim vocaverunt, ex quo nomine multae possunt
          significationes ostendi. nos autem a mentis turbata sanitate, cuius sub dominio corpus
          agens sanum dici minime potest, insaniam nuncupamus.</p></div>
        <div type="par" n="60"><p>Ex quibus bulimum adprehendis? ex animi atque sensuum
          defectu, membrorum frigido torpore cum nervorum tremore, stomachi adtenuatione, vocis
          debilitate, pulsu tardo humilique. supra dicta accepto vino aut cibo acri cum temporali
          resumptione facilius tolerant aegrotantes. </p></div>
        <div type="par" n="61"><p>Vnde bulimus dictus est? Graeca derivatione, quod magnam
          famem faciat. bulimum enim grandem famem vocaverunt.</p></div>
        <div type="par" n="62"><p>Ex quibus phagedaenicum adprehendis? ex nimio appetitu cibi
          plurimi atque non commasticati properanti transvoratione, dehinc ex consequenti gravatione
          et tensione atque acceptorum vomitu.</p></div>
        <div type="par" n="63"><p>Ex quibus melancholicum adprehendis? ex odio vitae atque
          conversationis humanae, mentis cum vultus maestitia taciturnitate, anxia insidiarum sibi
          paratarum suspectione cum fletu inrationabili et nunc mortis nunc vitae cupiditate,
          inflatione praecordiorum, articulorum frigido torpore cum levi sudore, atque colore nigro
          vel viridi, cum corporis macie ac debilitate et cibi accepti corruptione, cum
          ructuationibus male redolentibus hoc est fumosis vel acidis aut bromosis, et vomitu
          fellium nigrorum aut eorum per ventrem effusione cum intestinorum tormento. hanc passionem
          Latini atram bilem vocaverunt.</p></div>
        <div type="par" n="64"><p>Ex quibus debilitatem stomachi adprehendis quam Graeci
          atonian vocaverunt? ex appetitu cibi cessante, quam anorexiam vocaverunt, pulsu parvo cum
          animi et membrorum defectu atque post cibum stomachi gravatione et tensione cum acceptorum
          tardo descensu, nullis ructuationibus cum sonitu ventris adtestantibus quod prius cibus
          digeri coeperit, ita ut saepissime corruptus in varias qualitates transierit quae
          ructuationibus acidis vel fumosis aut bromosis significantur, et si a cibo abstinuerit
          aegrotans, os ventris sibi tamquam ex cucurbitae raptu praefocari sentiat adtestante
          sudore cum pulsu parvo et oculorum caligine ut interdum visum obscurari sentiat, aut
          defectione interpellatus cibum quaerat et cum cibum parvum acceperit desinat, vel virium
          adtestante debilitate aut corporis nutrimento cessante ut nihil sauciis ex cibo membris
          proficiat, sed officia viarum deficiente nutrimento corpori detrahantur. unde cholericus
          aegrotans efficitur et ex parva occasione facilis in febrem atque iracundiam. </p></div>
        <div type="par" n="65"><p>Ex quibus tumorem stomachi adprehendis? ex nimia siti et
          iactione animi et corporis atque oris siccitate cum vigiliarum inquietudine et tumentium
          partium fervore, pulsu crebro, articulorum frigido torpore, dolore oris ventris quando
          basis patitur, quam patitur, quam nos recte sessionem vel fundum appellamus, aut inter
          palas quando superiora stomachi patiuntur adtestante cibi transvorandi difficultate. si
          autem basis fuerit in tumore, et transvoratio facilis sed digestio difficilis consequitur
          cum gravatione tumentium partium et acceptorum corruptione, ex quo inflatio praecordiorum
          fit. ac si totus stomachus tumuerit, omnes supra memoratae partes dolore tenduntur
          consequentibus supra dictis.</p></div>
        <div type="par" n="66"><p>Ex quibus duritiam stomachi adprehendis? ex recedentibus
          signis transacti tumoris hoc est fervore et dolore, manentibus ceteris quae duritiam
          significant id est intestinorum veluti ligneo sensu, adtestante gravitudine, ac si in
          pectore tactui nostro resistente duritia, transvoratione etiam cum praefocatione. </p></div>
        <div type="par" n="67"><p>Ex quibus stomachi ventositatem vel inflationem adprehendis
          quam Graeci pneumatosin vocant? ex tensione quam sub pectore aegrotantis tactu nostro
          sentimus magis post cibum, inflatione cum ructuationibus continuis ac difficilibus, dolore
          et fastidio cibi atque potus, capitis consensu. dehinc interveniente laxamento
          ructuationibus relevantur. intestinis quoque inflatis sonitus eorum id est per podicem
          frequens ventositatis emissio consequitur.</p></div>
        <div type="par" n="68"><p>Ex quibus reumatismum stomachi adprehendis? ex uviditate
          oris, sputo effluenti, nausia cum fastidio et vomitu et capti cibi corruptione.</p></div>
        <div type="par" n="69"><p>Ex quibus adprehendis vocis amputationem? ex spiritus
          obtunso sonitu atque hirta voce aut in totum confusa sine aliqua faucium ac linguae
          manifesta ratione.</p></div>
        <div type="par" n="70"><p>Quid est cynicos spasmos quem recte caninum raptum dicimus?
          conductio inrationabili raptu effecta atque indulta nunc in ultima compaginatione buccarum
          quam Graeci vocant, nunc labiorum quam idem chalinon appellant, nunc palpebrarum, nunc
          humeri et collorum, aut omnium supra dictorum. </p></div>
        <div type="par" n="71"><p>Quid est catarrus? fluens ad nares aut fauces aut pulmonem. </p></div>
        <div type="par" n="72"><p>Vnde catarrus dictus est? a fluore. Graeci enim catarrun
          fluorem vocant. </p></div>
        <div type="par" n="73"><p>Quibus aliis a speciebus nominibus catarrus appellatur? ad
          nares factus coryza, ad fauces branchos, ad pulmonem ptysis.</p></div>
        <div type="par" n="74"><p>Ex quibus adprehendis ad nares factum catarrum? ex gravedine
          atque constrictione narium et frontis pruritu cum iugi fluore humoris tenuis aut crassi
          atque viridis cum sternutationibus continuis et odoratus difficili sensu.</p></div>
        <div type="par" n="75"><p>Ex quibus ad fauces? ex pruritu quodam faucium cum
          titillatu, voce obscura, adtestante sensu praefocationis et transvorandi difficultate cum
          tussicula.</p></div>
        <div type="par" n="76"><p>Ex quibus ad pulmonem? ex gravedine thoracis et tussicula
          vehementi cum sputibus spumosis aut pinguibus aut purulentis.</p></div>
        <div type="par" n="77"><p>Quot significationes sunt fluoris sanguinis? duae, propria
          et abusiva. propria est qua ex superioribus partibus labens fluor sanguinis significatur,
          ut de capite per sensuales vias. abusiva est qua etiam ex inferioribus ascendens fluor
          significatur, ut ex pulmone vel stomacho, nausia et tussicula exclusus. inproprium enim
          est fluorem vocare id quod ascensu quodam, non lapsu fertur. et hoc Graeci versa vice
          posuerunt derivationem nominis intuentes. hi enim anagogen vocaverunt quae magis ex
          inferioribus ad superiora fluorem significat.</p></div>
        <div type="par" n="78"><p>Quid fluor sanguinis ab sputu differt? quod neque fluor
          sanguinis sputus dici proprie potest. parvae enim materiae significationem sputus refert,
          fluor plurimae. neque sputus sanguinis fluor supra dicta ratione. parvam enim materiam
          sanguinis ex gingivis aut uva aut faucibus emissam sputum magis quam fluorem recte
          nuncupamus.</p></div>
        <div type="par" n="79"><p>Quot sunt differentiae sanguinis fluoris? tres. eruptio,
          vulneratio, resudatio. </p></div>
        <div type="par" n="80"><p>Ex quibus ad prehendis eruptione factum? ex repentino atque
          limpido sanguinis fluxu, nulla antecedente querella vulneris.</p></div>
        <div type="par" n="81"><p>Ex quibus vulneratione? ex eiecta materia humoris purulenti
          cum sanguine non limpido et tussicula plurimorum dierum. </p></div>
        <div type="par" n="82"><p>Ex quibus resudatione? ex nullo sensu vulneris, quod magis
          ex accepto cibo vel poto aut acriore liquore comprobatur.</p></div>
        <div type="par" n="83"><p>Qui sunt loci ex quibus fluor sanguinis efficitur? plurimi.
          ex supernis faucibus hoc est de broncho quod est gutture, ex faucibus, pulmone, thorace,
          diaphragmate, ex stomacho ventre et proximis locis, de capite, ex iecore et splene et ex
          vena maiore quae spinae coniuncta est.</p></div>
        <div type="par" n="84"><p>Ex quibus adprehendis eos qui de supernis faucium partibus
          quod est bronchos, id est guttur, sanguinem proiciunt? ex sputu sanguinis cum quodam
          excreatu et parvi, ex asperitate linguae atque imagine venulae eo loco de quo sanguis
          fertur apparente. qui adprehenditur sic. si liquoris acrioris gargarismum acceperint
          aegrotantes, mordicationes eius loci sentiunt.</p></div>
        <div type="par" n="85"><p>Ex quibus eos qui de faucibus sanguinem proiciunt? ex parvo
          fluore sanguinis cum humore tenaci et levi tussicula sputibus excluso.</p></div>
        <div type="par" n="86"><p>Ex quibus eos qui de pulmone sanguinem proiciunt? ex plurimo
          atque coacervato sanguinis fluore spumoso rufo ac ferventissimo, dolore cum vehementi
          tussicula et thoracis gravedine expulso, aliquando cum stridore pectoris et vocis
          inarticulatae obtunsione et raucedine cum genarum rubore.</p></div>
        <div type="par" n="87"><p>Ex quibus eos qui de thorace proiciunt? ex supra dictis
          signis sed paulo mitioribus, cum dolore lateris aut pectoris, aliquando etiam spinae medio
          utrarumque palarum quod Graeci metafrenon vocant, neque multo fluore nec spumoso
          sanguine.</p></div>
        <div type="par" n="88"><p>Ex quibus eos qui de diaphragmate sanguinem proiciunt? ex
          supra dictis signis excepto dolore. hi enim inferius a pectore dolore cinguntur.</p></div>
        <div type="par" n="89"><p>Ex quibus qui de stomacho sanguinem proiciunt? ex vomitu
          plurimi sanguinis atque nigri vel coagulati aliquando puri aliquando cum cibo, adtestante
          animi defectu cum corporis iactatione atque fastidio cibi salivarumque fluentia, membrorum
          frigido torpore, pulsu parvo, dolore medio utrarumque palarum quod Graeci metafrenon
          vocant. et magis si acrem liquorem biberint, statim morsum stomachi patiuntur malfiunt
          infrigidantur.</p></div>
        <div type="par" n="90"><p>Ex quibus qui de ventre sanguinem proiciunt? ex is quae de
          stomacho memoravimus sed paulo vehementioribus. nam plerumque etiam per ventrem quiddam
          sanguinis emittunt aegrotantes cum dolore atque tormento et mordicatione mediis
          praecordiorum. </p></div>
        <div type="par" n="91"><p>Ex quibus eos qui de proximis locis expuunt? ex inspectione
          oris aperti de uva aut ex tonsillis vulnerati aut ex gingivis.</p></div>
        <div type="par" n="92"><p>Ex quibus eos quibus de capite per sensuales vias sanguis
          fluit? ex antecedente fervore faciei aut capitis gravedine vel dolore et tensione venarum
          cum titillatu quodam eius partis qua sanguis fluit cavernarum quae ad os descendunt, adeo
          ut plerumque dormientibus inquietudines faciat ore inpleto aut faucibus occupatis et cum
          quodam excreatu putidus excludatur aut si ad stomachum vel ventrem defluerit premat
          aegrotantem donec per vomitum excludatur. accepto praeterea vel transvorato acriore
          liquore nulla mordicatio loci sequatur. si ad arteriam descendit, tussicula excluditur qua
          neque ante fuerit vexatus aegrotans nec post exclusionem sanguinis interpellatur, quod de
          pulmone proicientium signum est.</p></div>
        <div type="par" n="93"><p>Ex quibus eos quibus ex iecore hoc est ficato sanguis
          proicitur? ex dolore capitis cum dextra parte praecordiorum et colore viridi vel arquato
          simili. </p></div>
        <div type="par" n="94"><p>Ex quibus eos quibus ex splene? ex dolore sinistrae partis
          capitis vel praecordiorum cum colore plumbeo, simili lingua.</p></div>
        <div type="par" n="95"><p>Ex quibus eos quibus ex vena maiore quae spinae iuncta est
          sanguis proicitur? Ex spinae dolore cum colore vultus et linguae pallido vel nigro.</p></div>
        <div type="par" n="96"><p>Ex quibus phthisicos adprehendis? ex febre cum tussicula
          atque excreationibus variis sanguinolentis vel lividis aut purulentis, et pro quantitate
          exclusae materiae corporis macie, adtestante virium debilitate.</p></div>
        <div type="par" n="97"><p><del>Ex quibus adprehendimus empyicos hoc est saniosos? ex
            antecedentibus signis quae interiores collectiones denuntiaverint, ut dolore magno cum
            febribus et horroribus inordinatis et consequenti repentina sanierum effusione, cum
            pulsu erectiore.</del></p></div>
        <div type="par" n="98"><p><del>Quomodo empyicos discernis ab haemoptoicis? ex
            separatione singulolorum quae alternae passioni propria noscuntur. nam phthisicis non
            repentina effusio sanierum, febres etiam cremento temporis acriores efficiuntur pulsu
            crebro cum iliorum dolore, empyicis autem repentina effusio sanierum cum febrium
            accessione.</del></p></div>
        <div type="par" n="99"><p>Ex quibus asthmaticos hoc est anhelitum vel orthopnoeam
          adprehendis? ex difficili respiratione cum praefocationis sensu atque gravatione thoracis
          cum febre plurima, laterum etiam conductione ad superiores partes effecta, cum vocis
          debilitate, vultus rubro colore et tensione, tussicula cum sputibus humorosis et tenuibus
          aut crassis et supine iacendi difficultate, sudore etiam frequenti, pulsu magno, nocturna
          accessione interpellante.</p></div>
        <div type="par" n="100"><p>Quid differt a peripleumonia? celerior passio est cum
          febribus, orthopnoea autem tarda passio et sine febribus.</p></div>
        <div type="par" n="101"><p><del>Ex quibus paralysin adprehendimus? ex amisso sensu
            tactus aut motu eius partis quae passa est. nam ex frigidis aut calidis rebus nihil
            sentiunt aegrotantes, quando tactus paralysis vitia nascuntur ut tactum manente motu
            amittant. quando autem admotis supradictis sentiunt sed eam partem <supplied>quae
              patitur</supplied> movere in totum aut ex parte non possunt, motus paralysis vitia
            nascuntur. aut utriusque, sensus et motus amissione, neque calidum frigidumque sentiunt
            neque movent, adtestante etiam gravedine cum frigido torpore et totius corporis labore
            ac defectu et partis quae passa est extensione aut contractione aut artuum totius
            corporis. </del></p></div>
        <div type="par" n="102"><p><del>Quae est paralysis quae paradoxos appellatur? qua
            ambulantes detinentur gressu comprehenso, dehinc rursus paululum ambulantes
            retinentur.</del></p></div>
        <div type="par" n="103"><p>Ex quibus coeliacum adprehendis? ex officio ventris per
          omnia turbato. nam nunc aspera vel alba vel indigesta nunc sanguinolenta aut purulenta
          atque inaequalia egeruntur aegrotantis stercora, eodem die frequenter et parva, aut semel
          et coacervata, adtestante intestinorum rugitu cum inflatione et sonitu descendentis cibi.
          quando aegrotantes pallore cutis albida superficie, virium debilitate, macie corporis
          totius cum foetore, pulsu crebro parvo inbecilli.</p></div>
        <div type="par" n="104"><p>Vnde coeliaci dicti sunt? a parte quae passione tenetur.
          venter enim patitur quem Graeci <foreign xml:lang="grc">κοιλιαν</foreign> appellant.</p></div>
        <div type="par" n="105"><p><del>Ex quibus tumorem ventris adprehendis? ex dolore cum
            extantia resistenti partis mediae quae iecur atque splenem disterminat, cum dolore atque
            fervore et accepti cibi gravatione, dehinc corruptione et duritia.</del></p></div>
        <div type="par" n="106"><p><del>Quomodo tumorem discernis praecordiorum et supra
            dictorum viscerum? praeter inspectionem magis tactu nostro probatur. nam iecoris et
            splenis dolores rotunditate vel longitudine, quae nullam vicinarum partium communionem
            adferent; praecordiorum autem tumores ex tensione eaque sine una declinatione
            terminantis partis adprehenduntur.</del></p></div>
        <div type="par" n="107"><p><del>Ex quibus adprehendis tumorem praecordiorum? ex
            extantium partium quae a confinio pectoris vel costarum vel umbilici terminantur
            tensione cum dolore et fervore dextrae aut sinistrae partis.</del></p></div>
        <div type="par" n="108"><p><del>Ex quibus saltum ventris adprehendis, quem Graeci
            palmon vocant? ex partibus palpitantibus. </del></p></div>
        <div type="par" n="109"><p><del>Ex quibus inflationem ventris adprehendis quam Graeci
            oedema vocant? ex eius partis extantia quae tactui nostro facile cedit, nullo adtestante
            fervore. nec sonum reddunt si palma percussi fuerint.</del></p></div>
        <div type="par" n="110"><p><del>Ex quibus tumorem vel duritiam vel extensionem ventris
            vel praecordiorum si omnes in uno fiant? omnia supra scripta signa patiuntur, et linguae
            asperitas et articulorum infrigidatio cum extensione et dolore sequitur.</del></p></div>
        <div type="par" n="111"><p>Ex quibus adprehendis colicum? ex dolore sub umbilico
          vagante id est ex ilio dextro ad sinistrum tendente et nunc in splenis perseverante
          partibus nunc in iecoris nunc in clunium nunc in ventris.</p></div>
        <div type="par" n="112"><p>Vnde colici dicti sunt? a parte quae patitur. colus enim ex
          ipsa passione vexatur.</p></div>
        <div type="par" n="113"><p>Ex quibus adprehendis dysentericum? ex stercorum qualitate
          aut muculenta vel pinguibus humoribus oblita aut cum rasura intestinorum nunc purulenta
          nunc sanguinolenta <del>nunc frustis sanguinis coagulati commixta, quae Graeci thrombos
            appellant, adtestante gravi foetore cum dolore ulcerum et fastidio et siti atque
            interiorum ardore</del>.</p></div>
        <div type="par" n="114"><p>Vnde dysenteria dicta est? a passione intestinorum. Graeci
          enim dysenterian vulnus intestinorum vocant.</p></div>
        <div type="par" n="115"><p>Ex quibus lientericum adprehendis? ex hoc quod cibum mox
          acceptum aequalem in multa egerunt humecta et spumosa vel alba aut urinae similia aut
          paulatim coacervata cum dolore et rugitu intestinorum, ilii pondere etiam sine dolore.</p></div>
        <div type="par" n="116"><p>Vnde lienteria dicta est? ab intestinorum lenitate eo quod
          facilius cibus labendo pertransit. l<supplied>e</supplied>ion enim lene, entera intestina
          Graeci vocaverunt.</p></div>
        <div type="par" n="117"><p>Ex quibus adprehendis eos qui de latis lumbricis vexantur?
          ex egestis per ventris officium corpusculis moventibus semini cucurbitarum perquam
          similibus aut paulo maioribus, cum appetitu cibi vehementi et pallore corporis aut vitium
          debilitate nutrimento cessante, quod Graeci atrofian vocant, adtestante mordicatione
          partis quae umbilico subiacet, magis ante cibum.</p></div>
        <div type="par" n="118"><p>Ex quibus adprehendis qui de rotundis vexantur lumbricis?
          ex mordicatione cum dolore pungenti ac tormento ventris et intestinorum, nausia cum sensu
          veluti currentis animalis supra stomachi summitatem, adtestante aliquando ventris fluore
          cum fastidio ac debilitate virium, pallore et macie, tussicula sicca parva, animi defectu
          quem Graeci lipothymian vocant, cum stomacho turbato, qui pessime pressi ingemiscunt aut
          dentibus stridunt aut proni iacentes presse mento infixo praeter consuetudinem dormiunt
          aut repente clamant et repentino casu demersi conquiescunt aut vario motu conducti
          torquentur cum pulsu parvo crebro inaequali deficiente.</p></div>
        <div type="par" n="119"><p>Ex quibus adprehendis eos qui ex ascaridibus vexantur? ex
          pruritu longaonis atque frequenti libidine ventris egerendi, nam plerumque coacervando in
          sextarii quantitatem effunduntur animalia, usque ad virium debilitatem et solutionem
          membrorum. est enim parvus vermiculus in ventre, et donec egerantur gravedine clunium ac
          pallore aegrotantem afficiunt. dehinc exclusi morbo sublevante renascuntur.</p></div>
        <div type="par" n="120"><p>Quomodo discernis insanum ab eo qui ex lumbricis alienatur?
          proprietatem signorum intuens quae cuique passioni specialiter tribuuntur. nam insanis
          querella capitis primo occurrit quae passionem fore denuntiat, sequentibus ceteris quae
          eam confirmant. ex lumbricorum autem vexatione debilitationes intestinorum ac ventris,
          sequentibus ceteris quae ab insanis aliena sunt, velut pulsus deficiens ac prona iactatio
          passionis. </p></div>
        <div type="par" n="121"><p>Quomodo phreneticum ab eo qui ex lumbricis vexatur
          discernis? etiam hunc ex capitis antecedente querella et consequenti iugi perseverantia
          carphologiae et crocydismi, quorum vim latinantes cum de ipsa passione diceremus docuimus,
          febrium adtestante nimietate, quarum ex accessione mentis alienatio augetur, dimissione
          mitigatur. ex lumbricis autem debilitatos neque crocydismus consequitur neque necessarie
          febris, aut si fuerint non cum earum accessione mentis alienatione asperguntur aut
          dimissione relevantur, sed iugiter plerumque perseverant.</p></div>
        <div type="par" n="122"><p>Quomodo discernis lethargicum ab eo qui lumbricos habens
          obmutescit? ex his quae lethargicum designant: febres acutae, pulsus maior rarus inanis et
          supine iacendi dispositio, vultus adtestante pallore ac plumbeo colore. ex lumbricis autem
          comprehensum aliis agnovimus signis. nam non necessario febres eum consequentur, pulsus
          etiam creber atque parvus et inordinatus occurrit, rubro adtestante colore atque prone
          iacendi dispositione. item lethargicum silere non necesse est, in lumbricorum oppressione
          per intervalla. </p></div>
        <div type="par" n="123"><p>Quomodo discernis epilepticum ab eo qui ex lumbricis
          obmutescit? epilepticus diverso raptu torquetur, spumas egerit necessario, ex lumbricis
          comprehensus non agit spumas, tamen sic patitur sicut cetera designant quae diximus.</p></div>
        <div type="par" n="124"><p>Quomodo catalepticum discernis a lumbricorum passione?
          catalepticum cum febre silere necesse est, pulsu adtestante magno ac veluti percussu, ex
          lumbricis autem oppressum non necessario febris consequitur, similiter obmutescit, pulsus
          etiam parvus atque creber est adsistens.</p></div>
        <div type="par" n="125"><p>Quomodo ab apoplectico lumbricosum discernis? ex
          antecedenti querella in apoplectico capitis, in lumbricis oppresso intestinorum vel
          ventris, dehinc consequentibus signis. apoplecticos enim omnibus sensibus privari necesse
          est et supinos iacere, ex lumbricis silentem per intervalla exclamare atque pronum iacere
          saepius occurrit.</p></div>
        <div type="par" n="126"><p>Quomodo praefocationem matricis discernis a lumbricorum
          oppressione? ex antecedente querella intestinorum vel ventris, haud diversa matrice,
          dehinc ex consequentibus signis. nam matricis raptu ad superiora effecto obmutescunt qui
          ex ipsa parte vexantur, qui autem ex lumbricis, sine matricis querella supra dicta
          patiuntur.</p></div>
        <div type="par" n="127"><p>Quomodo cernis coeliacum ab eo qui lumbricorum vexatione
          torquetur? ex non occurrentibus signis quae lumbricorum tormento tribuuntur, ut inspiratio
          difficilis vel praeter consuetudinem pronae iactationis dispositio cum gemitu et vana
          exclamatione, manentibus ceteris quae coeliacum significantes docuimus. </p></div>
        <div type="par" n="128"><p>Quomodo stomachicum discernis ab eo qui lumbricorum
          vexatione torquetur? ex multo tumore stomachi, consequenti intestinorum perseverante
          tormento.</p></div>
        <div type="par" n="129"><p>Quomodo discernis dysentericum ab eo qui ex lumbricorum
          vexatione torquetur? ex non occurrenti querella intestinorum vel ventris quae lumbricorum
          vexationem significant, manentibus ceteris quae dysentericorum signa docuimus.</p></div>
        <div type="par" n="130"><p>Quomodo discernis eos qui naturaliter aut ex plurimo cibo
          per somnum stridunt atque repente et inaniter exclamant ab is qui lumbricorum vexatione
          haec patiuntur? singula considerans quae quibusque specialiter tribuuntur. nam qui
          gravatione cibi haec patiuntur, detractione relevantur, at si lumbricorum fuerit vexatio,
          detracto cibo magis gravantur. qui autem haec patiuntur naturaliter, neque tormentum
          ventris vel intestinorum sentiunt neque decolorantur.</p></div>
        <div type="par" n="131"><p><del>Ex quibus hepaticum adprehendis? extantia partis
            dextrae praecordiorum veluti rotunda quae sub costas replet pectoris partem, cum dolore
            contingente cum gravitudine repulsus usque ad iugulum partis ipsius ac scapulam tussi
            arida et pondere in intestinis et urina fellei coloris cum fastidio et pallore in facie.
            et febris vel rigor sequitur.</del></p></div>
        <div type="par" n="132"><p><del>Ex quibus spleneticum adprehendis? extantia in
            sinistra parte praecordiorum veluti longa, quae sub costas molles replet pectoris
            partem, cum dolore sinistri praecordii, tensura et pondere et fastidio et asperitate
            linguae cum horrore hoc est frigore. et febris sequitur.</del></p></div>
        <div type="par" n="133"><p>Ex quibus adprehendis ictericum, quem aliqui arquatum
          vocant? ex colore totius corporis in fellis qualitatem converso, quod magis apparet in
          alboribus oculorum vel plantarum talis, et venae quae sub lingua sunt nigrescunt. </p></div>
        <div type="par" n="134"><p><del>Vnde icterus dictus est? ab animalis nomine quod sit
            coloris fellei.</del></p></div>
        <div type="par" n="135"><p>Vnde etiam arquatus dictus est? a colore arcus caelestis
          quae etiam iris dicitur.</p></div>
        <div type="par" n="136"><p>Ex quibus cachecticum adprehendis? ex viridi atque pallido
          vel plumbeo colore corporisque cessante nutrimento, quod Graeci atrofian vocant, virium
          adtestante debilitate, solitoque motu retardato quod pigrius movent aegrotantes, cum
          inflatione corporis et ventris fluore, pulsu crebro et parvo cum fastidio et minctu
          viridis urinae, sublatente febricula cum frigore spisso.</p></div>
        <div type="par" n="137"><p>Ex quibus syntecticum adprehendis? ex nimia macie atque
          corporis conversione, pulsu debili parvo atque oculorum concavitate, praecordiorum tumore
          cum splenis et iecoris tensione, fastidio cibi adtestante aut vehementi appetitu, dehinc
          corruptione qua et vessica accepta sentiuntur, invalido digestionis officio cum febricula
          et ventris ordine turbato ut nunc post multos dies squibala pauca atque dura excludant,
          nunc dissoluta frequentius una die atque corrupta. </p></div>
        <div type="par" n="138"><p>Quomodo discernis phthisicum a syntectico? ex propriis suis
          signis nam phthisicos tussicula cum saniosis sputibus consequitur, syntecticos autem aut
          non consequitur aut sine saniosis admonet sputibus.</p></div>
        <div type="par" n="139"><p>Ex quibus adprehendis eum qui marasmo demergitur vel
          atrofia quod est nutrimenti cessatio? ex oculis cavis humectis cum pituitis pinguibus,
          quod Graeci lipos vocant, pulsu parvo crebro cum fervore et inflatione, magis articulorum,
          et corpore rubro tenui, temporum adtestante capacitate et aliquando linguae asperitate cum
          fastidio cibi.</p></div>
        <div type="par" n="140"><p>Quid est hydrops? extantia ventris ultra modum naturalem,
          aquoso atque corrupto humore effecta.</p></div>
        <div type="par" n="141"><p>Vnde hydrops nomen accepit? ab accidenti, hoc est ab
          humoris infusi materia. Graeci enim ydor aquam vocaverunt.</p></div>
        <div type="par" n="142"><p>Quot vel quae sunt species hydropis? duae. totius corporis
          et ventris, quarum prima leucoflegmatia vel yposarca appellatur, secunda in duas rursus
          dividitur species. est autem humoris vel spiritus commixta materies, sed humore superante
          ascites, spiritu tympanites vocatur. </p></div>
        <div type="par" n="143"><p>Ex quibus adprehendis leucoflegmatian? ex totius corporis
          molli inflatione cum colore subalbido et gravedine atque inpressis digitis tumore cedente,
            <del>yposarca est</del> carnium resistente solutioni duritia cum mali odoris
          spiratione.</p></div>
        <div type="par" n="144"><p>Ex quibus asciten adprehendis? ex inflatione ventris et
          sonitu fluctuantis humoris, quem Graeci ydatismon appellant, vel si palma pulsatur, utris
          semipieni similem sonum reddet. <supplied>ex quo nomen sumpsit.</supplied> ascos enim
          graece uter dicitur.</p></div>
        <div type="par" n="145"><p>Ex quibus tympaniten adprehendis? ex rotunda ventris
          inflatione cum tensione plurima, quae palma percussa tympanorum respirationem fingat. unde
          et nomen accepit.</p></div>
        <div type="par" n="146"><p>Ex quibus elephantiasin adprehendis? primum ex maculis quae
          in initio inpetiginis similes nascuntur et flavae et sine pruritu, atque sine ulla
          curatione adhibita et sponte transeunt et rursum renascuntur et eminentes perseverant,
          dehinc crassificatae et extantiores et solidae efficiuntur et nigrae, quibus vulneratae
          partes putrescunt, adtestante vocis asperitate et tussicula et ventris solutione.</p></div>
        <div type="par" n="147"><p>Vnde elephantiasis dicta est? secundum
            <supplied>aliquos</supplied> a magnitudine animalis, quod tantum a ceteris maior sit
          passionibus quam elephantus ab omnibus animalibus maior est. <supplied>aut</supplied> quia
          et color eorum in superficie corporis supra dicti similis est albi animalis et <gap/>
          extante etiam nigredine macularum.</p></div>
        <div type="par" n="148"><p>Ex quibus ischiadicos adprehendis? primum ex parvo dolore
          ossi quod de ima descendit vertebra unde compaginem exigit. hoc Graeci ischion vocaverunt
          hoc est coxam. adtestante formicabili torpore cum gravedine atque difficultate motus,
          dehinc vehementi dolore cum punctione quadam et fervore et motus debilitate, descendenti
          ex inguine ad suram vel tibiam et talum cum vestigio pedis, quae etiam nutrimento cessante
          eius cruda tenuitas consequitur.</p></div>
        <div type="par" n="149"><p>Ex quibus podagricos adprehendis? ex tardo dolore pedis
          inchoante a maiore digito id est a pollice aut a vestigio aut a cavitate plantae,
          aliquando cum inmutato atque naturali colore, aliquando cum rubore et inflatione,
          adtestante dolore et frigido torpore.</p></div>
        <div type="par" n="150"><p><del>Vnde nomen accepit podagra? a pedum dolore, quomodo
            arthritica ab articulorum dolore.</del></p></div>
        <div type="par" n="151"><p>Ex quibus nephriticum adprehendis? ex dolore magno
          utriusque partis iliorum circa primos clunium nodos cum difficultate minctus, adtestante
          urinae aquata vel mucilenta qualitate vel flava viridi aut saniosa, aliquotiens
          sanguinolenta aut corpusculis carnosis vel arenarum similibus confusa. vehemens dolor post
          minctum consequitur et horror membrorum et interaneorum tormentum cum inflatione et
          ructuationibus atque cum fastidio cibi et potus et articulorum frigido torpore, cum
          gravedine nutus. et febres lenes cum frigoribus modicis et difficilis respiratio,
          vertigines et cholerum vel flegmatum vomitus.</p></div>
        <div type="par" n="152"><p><del>Ex quibus tumorem vessicae adprehendis? ex dolore
            pubis atque genitalium et iliorum vel clunium, et magis in fine aut initio minctus,
            adtestante etiam earundem partium fervore cum strictura et quodam pulsu atque inflatione
            cum frequenti libidine minctus et ipsius urinae mutata qualitate <supplied>ut</supplied>
            nunc tenuis nunc sedimine mucilenta excludatur.</del></p></div>
        <div type="par" n="153"><p>Ex quibus duritiam vessicae adprehendis? ex fervore atque
          dolore cessante et perseverante inpedimento minctus cum inflatione, et tactui nostro
          resistente prae tumore vessicae vel collo vel fundo.</p></div>
        <div type="par" n="154"><p>Ex quibus psoriasin hoc est scabiem vessicae adprehendis?
          ex urinae densitate cum pondere et veluti vessiculis sordidis et sedimine mucilento atque
          corpusculis cantabri simili, adtestante dolore cum quadam suavitate pruritus in pube ac
          folliculo aut collo vel proximis locis. </p></div>
        <div type="par" n="155"><p>Ex quibus psammodes in vessica hoc est arenas adprehendis?
          ex minctus difficultate et sedimine rubicundo, et cum eam urinam colaverimus per linteolum
          aut in fundum calicis longi, arenosa sedimina invenimus aut lapides minutos, cum dolore et
          gravedine renum, et vessicae difficultate cum conatione et pruritu veretri ut id manibus
          adtractent.</p></div>
        <div type="par" n="156"><p>Ex quibus adprehendis lapides generantes in vessica? ex
          gravedine eiusdem cum pruritu pubis et follicoli genitalium frequenti, adtestante
          tentigine atque per intervallum minctus difficultate aut in totum abstinentia cum
          vehementis doloris interpellatione, testium autem nimia tensione. plerisque vero ex
          longanonis excludantur hoc est podicis circulo cum frequenti ventositate. at si supini
          iacuerint aegrotantes, facilius minctum celebrant. ipsa quoque urina vario cum sedimine
          excluditur ut nunc carnosa nunc frustis solidioribus aut sanguinolentis confusa
          egerantur.</p></div>
        <div type="par" n="157"><p>Quid differt lapidis generatio quam Graeci lithogonian
          appellant a lapide in vessica constituto? lapidis generatio vessicae passio est, qua
          surgente lapides si nascuntur, dietica curatione curantur. lapis est qui iam dudum
          generatus atque in vessica constitutus. <del>Aliae aetates suas detractione adhibenda
            ostendit cyrurgia. rationem <supplied>ut</supplied> urinae reddant denegato officio. aut
            difficultatem minctus. ex qua ratione sui inpedimentum refert. et quia diversa sunt
            genera lapidum. ideo non uno genere egeruntur. sunt rotundi diverse magnitudinis sunt
            longi. rufi. subalbidi. libidi. biangules. triangules. quadrangules. quinqueangules.
            sunt et asperi. sunt et lenes. Quod si diversitatem habent. tot et diversas egestiones
            per vessicam minctus.</del></p></div>
        <div type="par" n="158"><p>Ex quibus gonorrhoeam adprehendis? ex seminis lapsu
          creberrimo sine ulla tentigine, virium quoque adtestante debilitatione cum pallore
          corporis ac macie.</p></div>
      
    </body>
  </text>
</TEI>
