<?xml version="1.0" encoding="UTF-8"?>
<?oxygen RNGSchema="file:teilite.rnc" type="compact"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Chronicon</title>
                <author>Marcellinus comes</author>
                <respStmt>
                    <resp>Correzione linguistica</resp>
                    <name>Simona Rota</name>
                </respStmt>
                <respStmt>
                    <resp>Codifica XML</resp>
                    <name>Nadia Rosso</name>
                </respStmt>
            </titleStmt>
            <publicationStmt>
                <publisher>digilibLT</publisher>
                <pubPlace>Vercelli</pubPlace>
                <date>2012</date>
                <availability>
                    <p><ref target="http://creativecommons.org/licenses/by-nc-sa/3.0/it/"/></p>
                </availability>
                <idno>dlt000345</idno>
            </publicationStmt>
            <sourceDesc>
                <p>Marcellini V. C. Comitis chronicon ad a. DXVIII continuatum ad a. DXXXIV, cum additamento ad a. DXLVIII, 
                    edidit Theodor Mommsen, Chronica Minora II, 
                    Unveränderter Nachdruck der 1894 bei der Weidmannschen Verlagsbuchhandlung, Berlin, erschienenen Ausgabe, Mϋnchen 1981, pp. 37-104 
                    (Monumenta Germaniae Historica, Auctores Antiquissimi 11) 
                    </p>
            </sourceDesc>
        </fileDesc>
        <encodingDesc>
            <projectDesc>
                <p>digilibLT. Biblioteca digitale di testi latini tardoantichi.</p>
                <p>Progetto diretto da Raffaella Tabacco (responsabile della ricerca) e Maurizio Lana</p>
            </projectDesc>
            <editorialDecl>
               
                <p><hi rend="bold">Note di trascrizione e codifica del progetto digilibLT </hi></p>
                <p>Abbiamo riportato solo il testo stabilito dall'edizione di riferimento non seguendone
                    l'impaginazione. Sono stati invece esclusi dalla digitalizzazione apparati, introduzioni, note
                    e commenti e ogni altro contenuto redatto da editori moderni. </p>
                <p> I testi sono stati sottoposti a doppia rilettura integrale per garantire la massima
                    correttezza di trascrizione</p>
                <p>Abbiamo normalizzato le U maiuscole in V seguendo invece l'edizione di riferimento per la
                    distinzione u/v minuscole.</p>
                <p> Non è stato normalizzato l'uso delle virgolette e dei trattini.</p>
                <p> Non è stata normalizzata la formattazione nell'intero <hi rend="italic">corpus</hi>:
                    grassetto, corsivo, spaziatura espansa.</p>
                <p>Sono stati normalizzati e marcati nel modo seguente i diacritici.<lb/> espunzioni:
                    <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
                    <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
                    si visualizzano †testo† e †testo<lb/> lacuna materiale: <![CDATA[<gap/>]]> si visualizza
                    [...]<lb/> lacuna integrata dagli editori:
                    <![CDATA[<supplied><gap/></supplied> si visualizza <...>]]>
                </p>
                <p>Sono stati marcati i termini in lingua greca
                    <![CDATA[<foreign xml:lang="grc">αγβ</foreign>]]>
                </p>
                <p>Ulteriori informazioni sulle norme di trascrizione e codifica su <ref
                    target="http://digiliblt.lett.unipmn.it/upload/docs/note_di_trascrizione_e_di_codifica.pdf"
                    >Note di trascrizione e codifica di testi latini tardoantichi
                    [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
            </editorialDecl>
            
        </encodingDesc>
        <profileDesc>
            <langUsage>
                <language ident="la">Latino</language>
            </langUsage>
        </profileDesc>
    </teiHeader>

    <text>
        <body>
            <div type="pr" n="pr">
                <head> PRAEFATIO. </head>
                <p>Post mirandum opus, quod a mundi fabrica usque in Constantinum principem Eusebius
                    Caesariensis, huius saeculi originem tempora annos regna uirtutesque mortalium
                    et uariarum artium repertores omniumque paene prouinciarum monumenta
                    commemorans, Graeco edidit stilo, noster Hieronymus cuncta transtulit in Latinum
                    et usque in Valentem Caesarem Romano adiecit eloquio. Igitur uterque huius
                    operis auctor quinque milium et quingentorum septuaginta nouem annorum hunc
                    mundum tunc fore miro computauit ingenio. Ego uero uir clarissimus Marcellinus
                    comes simplici dumtaxat computatione, Orientale tantum secutus imperium, per
                    indictiones perque consules infra scriptos centum quadraginta annos, a septima
                    uidelicet indictione et a consulatu Ausonii et Olybrii, quibus etiam consulibus
                    Theodosius Magnus creatus est imperator, enumerans et usque in consulatu Magni
                    indictione undecima colligens, eorundem auctorum operi subrogaui.</p>
                <p>Itemque alios sedecim annos a consulatu Iustini Augusti primo usque in consulatum
                    Iustiniani Augusti quartum suffeci, id sunt simul anni centum quinquaginta sex,
                    et meum rusticum opus subposui.</p>
            </div>
            <div type="cap" n="379">
                <p><hi rend="bold">VII. INDICTIONE. CONSVLATV AVSONI ET OLYBRII.</hi></p>
                <p><milestone unit="par" n="1"/> Theodosius ‘Hispanus’ Italicae diui Traiani
                    ciuitatis a Gratiano Augusto apud Sirmium tricensimus nonus post Valentis
                    interitum imperator creatus est XIIII kalendas Februarias, Orientalem dumtaxat
                    rem publicam recturus, uir admodum religiosus et catholicae ‘ecclesiae
                    propagator’ omnibusque Orientalibus principibus praeponendus, nisi quod
                    Marcianum tertium post se principem imitatorem habuerit.</p>
                <p><milestone unit="par" n="2"/> Halanos, Hunnos, Gothos, gentes Scythicas magnis
                    multisque proeliis uicit.</p>
            </div>
            <div type="cap" n="380">
                <p><hi rend="bold">VIII. GRATIANI AVGVSTI V ET THEODOSII AVGVSTI.</hi></p>
                <p><milestone unit="par" n="1"/> Gregorius Nazianzenus facundissimus Christi
                    sacerdos et Hieronymi nostri praeceptor ecclesia nostra aput Byzantium ab
                    Arrianis capta plebem catholicam in beatae Anastasiae oratorio catholico
                    cottidiana adlocutione continuit. Saepe namque prauorum conuiciis insectatus
                    est: sed gratia Christi praeditus usque ad id tempus, quo eadem ecclesia sui
                    praesentia nostris est reddita, perfidiis obstitit Arrianis. Nam his consulibus
                    Theodosius Magnus postquam de Scythicis gentibus triumphauit, expulsis continuo
                    de orthodoxorum ecclesia Arrianis, qui eam per quadraginta ferme annos sub
                    Arrianis imperatoribus tenuerant, nostris catholicis orthodoxus restituit
                    imperator mense Decembrio.</p>
            </div>
            <div type="cap" n="381">
                <p><hi rend="bold">VIIII. EVCHERII ET SVAGRII.</hi></p>
                <p><milestone unit="par" n="1"/> Sanctis centum quinquaginta patribus urbe Augusta
                    congregatis aduersus Macedonium in sanctum spiritum naufragantem ab iisdem
                    episcopis sancta synodus confirmata est: Damaso uidelicet sedem beati Petri
                    tenente, Constantinopoli uero per Timotheum Alexandrinum perque Meletium
                    Antiochenum et Cyrillum Hierosolymitanum episcopos Nectario ex pagano protinus
                    baptizato et in praefata synodo pontifice ordinato.</p>
                <p><milestone unit="par" n="2"/> Athanaricus rex Gothorum, cum quo Theodosius
                    imperator foedus pepigerat, Constantinopolim ‘mense Ianuario’ uenit ‘eodemque
                    mense’ morbo periit.</p>
            </div>
            <div type="cap" n="382">
                <p><hi rend="bold">X. ANTONII ET SYAGRII.</hi></p>
                <p><milestone unit="par" n="1"/> Diui Valentiniani magni cadauere Theodosius
                    princeps ab Italia reportato apud comitatum regio in sepulchro recondidit.</p>
                <p><milestone unit="par" n="2"/> Eodem anno uniuersa gens Gothorum Athanarico rege
                    suo defuncto Romano sese imperio dedit ‘mense Octobrio’.</p>
                <p><milestone unit="par" n="3"/> Damasus Romanae ecclesiae exceptis Liberio et
                    Felice tricensimus quintus episcopus anno pontificatus sui octauo decimo in
                    Domino requieuit.</p>
            </div>
            <div type="cap" n="383">
                <p><hi rend="bold">XI. MEROBAVDIS II ET SATVRNINI.</hi></p>
                <p><milestone unit="par" n="1"/> Romanae ecclesiae Siricius tricensimus sextus
                    antistes factus uixit annos quindecim.</p>
                <p><milestone unit="par" n="2"/> Arcadius patri suo Theodosio Augusto consors
                    imperii septimo ab urbe miliario coronatus est.</p>
                <p><milestone unit="par" n="3"/> Gratianus imperator Maximi tyranni dolo apud
                    Lugdunum occisus est VIII kal. Septembris.</p>
            </div>
            <div type="cap" n="384">
                <p><hi rend="bold">XII. RICHEMERIS ET CLEARCHI.</hi></p>
                <p><milestone unit="par" n="1"/> Legati Persarum Constantinopolim aduenerunt pacem
                    Theodosii principis postulantes.</p>
                <p><milestone unit="par" n="2"/> Eodem tempore Honorius alter Theodosio natus est
                    filius mense Septembrio.</p>
            </div>
            <div type="cap" n="385">
                <p><hi rend="bold">XIII. ARCADII ET BAVTONIS.</hi></p>
                <p><milestone unit="par" n="1"/> Theodosius imperator aliquantas eoas nationes per
                    legatos suos suo utpote imperio subdidit.</p>
            </div>
            <div type="cap" n="386">
                <p><hi rend="bold">XIV. HONORII CAESARIS ET EVODII.</hi></p>
                <p><milestone unit="par" n="1"/> Inuasam princeps Theodosius ab hostibus Thraciam
                    uindicauit ‘uictorque cum Arcadio filio suo urbem ingressus est’.</p>
                <p><milestone unit="par" n="2"/> Galla Theodosii regis altera uxor his consulibus
                    Constantinopolim uenit.</p>
            </div>
            <div type="cap" n="387">
                <p><hi rend="bold">XV. VALENTINIANI III ET EVTROPII.</hi></p>
                <p><milestone unit="par" n="1"/> Arcadius Caesar cum patre suo Theodosio sua
                    quinquennalia celebrauit.</p>
                <p><milestone unit="par" n="2"/> Theodosius Magnus Italiam contra Maximum tyrannum
                    pugnaturus accessit.</p>
            </div>
            <div type="cap" n="388">
                <p><hi rend="bold">I. THEODOSII AVGVSTI II ET CYNEGII.</hi></p>

                <p><milestone unit="par" n="1"/> Valentinianus Gratiani frater et Theodosius
                    imperatores Maximum tyrannum ‘et Victorem filium eius apud Aquileiam’
                    rebellantem uicerunt.</p>
                <p><milestone unit="par" n="2"/> Andragathius comes morte Maximi cognita praecipitem
                    sese e naui in undas dedit ac suffocatus est.</p>
            </div>
            <div type="cap" n="389">
                <p><hi rend="bold">II. TIMASII ET PROMOTI.</hi></p>

                <p><milestone unit="par" n="1"/> Theodosius imperator cum Honorio filio suo Romam
                    mense Iunio introiuit, congiarium Romano populo tribuit 'urbeque egressus est
                    kal. Septembris'.</p>
                <p><milestone unit="par" n="2"/> Per idem tempus grando crepitans per biduum
                    continuum pro pluuia cecidit, pecudum arborumque pernicies.</p>
                <p><milestone unit="par" n="3"/> Stella a septentrione gallicinio surgens et in
                    modum luciferi ardens potius quam splendens apparuit, uicensimo sexto die esse
                    desiit.</p>
                <p><milestone unit="par" n="4"/> Templum Serapis apud Alexandriam Theodosii
                    imperatoris edicto solutum est.</p>
            </div>
            <div type="cap" n="390">
                <p><hi rend="bold">III. VALENTINIANI AVG. IIII ET NEOTERII.</hi></p>

                <p><milestone unit="par" n="1"/> Signum in caelo quasi columna pendens ardensque per
                    dies triginta apparuit.</p>
                <p><milestone unit="par" n="2"/> Galla Theodosii uxor ab Arcadio priuigno suo eiecta
                    est.</p>
                <p><milestone unit="par" n="3"/> Oboliscum in circo positum est: columna haut longe
                    ab ecclesia constituta est, quae argenteam Theodosii Magni statuam ferens
                    hactenus contemplatur.</p>
            </div>
            <div type="cap" n="391">
                <p><hi rend="bold">IIII. TATIANI ET SYMMACHI.</hi></p>

                <p><milestone unit="par" n="1"/> Theodosius imperator Italia decedens
                    Constantinopolim remeauit.</p>
                <p><milestone unit="par" n="2"/> Valentinianus imperator apud Viennam dolo Arbogasti
                    strangulatus interiit idibus Martiis.</p>
                <p><milestone unit="par" n="3"/> Eugenius Arbogasti fauore confisus imperium sibimet
                    usurpauit.</p>
            </div>
            <div type="cap" n="392">
                <p><hi rend="bold">V. ARCADII II ET RVFINI.</hi></p>

                <p><milestone unit="par" n="1"/> Arbogastes Valentiniano imperatore extincto et
                    Eugenio Caesare facto innumeras inuictasque copias undique in Gallias contraxit,
                    Occidentale sibi imperium utpote uindicaturus.</p>
                <p><milestone unit="par" n="2"/> Hieronymus noster litteris Graecis ac Latinis Romae
                    adprime eruditus, presbyter quoque ibidem ordinatus est. Porro ad Bethleem
                    oppidum iuuenis aduenit, ubi prudens animal ad praesepe domini se mox optulit
                    permansurum. Inter cetera studiorum suorum opuscula usque ad hunc Theodosii
                    quartum decimum imperii annum a beato Petro sumens exordium usque in semet ipsum
                    de uiris inlustribus scribit. Innumeris praeterea libris apostolorum
                    prophetarumque constructionibus editis immobilem catholicae turrem ecclesiae
                    contra perfidorum iacula consummauit, litteris quoque Hebraicis atque Chaldaicis
                    ita edoctus, ut omnes ueteris testamenti libros ex Hebraeorum scilicet codicibus
                    uerteret in Latinum, Danihelem quoque prophetam Chaldaeico stilo locutum et Iob
                    iustum Arabico in Romanam linguam utrumque auctorem perfecta interpretatione
                    mutauerit. Matthaei nihilominus euangelium ex Hebraeo fecit esse Romanum. Namque
                    mentis corporisque uirginitatem et delictorum paenitentiam praedicans atque
                    custodiens solus omnium Romanorum omnes sedecim prophetarum commentatus est
                    libros iunctis praeterea librorum suorum prologis. Ita se luculentissimum
                    interpretem et immensa epistularum suarum uolumina neruosum catholicis exhibuit
                    lectoribus, ut nec perfidis quandoque pepercisse nec inuidis cessisse uideatur.
                    Nonagenarius ferme, ut perhibent, postea in domino requieuit. Quem Stridon
                    oppidum genuit, Roma inclita erudiuit, Bethlem alma tenet.</p>
            </div>
            <div type="cap" n="393">
                <p><hi rend="bold">VI. THEODOSII III ET ABVNDANTII.</hi></p>

                <p><milestone unit="par" n="1"/> Honorium pater suus Theodosius in eodem loco quo
                    fratrem eius Arcadium Caesarem fecit, id est septimo ab urbe regia miliario.
                    Tunc quippe hora diei tertia tenebrae factae sunt.</p>
            </div>
            <div type="cap" n="394">
                <p><hi rend="bold">VII. ARCADII III ET HONORII II.</hi></p>

                <p><milestone unit="par" n="1"/> Theodosius Augustus adsumpto Honorio Caesare
                    eodemque filio contra Arbogasten, qui Eugenium tyrannum imperatorem facere ausus
                    est, iterum properauit.</p>
                <p><milestone unit="par" n="2"/> Bello commisso Eugenius uictus atque captus
                    interfectus est. Arbogastes sua se manu perculit.</p>
                <p><milestone unit="par" n="3"/> Terrae motu a mense Septembrio in Nouembrium
                    continuo inminente aliquantae Europae regiones quassatae sunt.</p>
                <p><milestone unit="par" n="4"/> Thermae Arcadianae ex conditoris sui nomine nomen
                    acceperunt.</p>
            </div>
            <div type="cap" n="395">
                <p><hi rend="bold">VIII. OLYBRII ET PROBINI.</hi></p>

                <p><milestone unit="par" n="1"/> Theodosius Magnus apud Mediolanum uita decessit.
                    Imperauit annos decem et septem.</p>
                <p><milestone unit="par" n="2"/> Corpus eius eodem anno Constantinopolim adlatum
                    atque sepultum.</p>
                <p><milestone unit="par" n="3"/> Arcadius et Honorius germani utrumque imperium
                    diuisis tantum sedibus tenere coeperunt.</p>
                <p><milestone unit="par" n="4"/> Rufinus patricius Arcadio principi insidias tendens
                    Alaricum Gothorum regem missis clam pecuniis infestum rei publicae fecit et in
                    Graeciam misit.</p>
                <p><milestone unit="par" n="5"/> Porro detectus dolo suo Rufinus ab Italicis
                    militibus cum Gaina comite Arcadio missis ante portas urbis merito trucidatus
                    est. Caput eius manusque dextra per totam Constantinopolim demonstrata.</p>
            </div>
            <div type="cap" n="396">
                <p><hi rend="bold">VIIII. ARCADII IIII ET HONORI III.</hi></p>

                <p><milestone unit="par" n="1"/> Rufini uxor et filia exulata.</p>
                <p><milestone unit="par" n="2"/> Eutropius sacri palatii cubicularius omnes opes
                    abripuit auaritiamque transgressus est.</p>
                <p><milestone unit="par" n="3"/> Terrae motus per dies plurimos fuit caelumque
                    ardere uisum est.</p>
            </div>
            <div type="cap" n="397">
                <p><hi rend="bold">X. CAESARII ET ATTICI.</hi></p>

                <p><milestone unit="par" n="1"/> His consulibus Flaccilla Arcadio nata est
                    filia.</p>
            </div>
            <div type="cap" n="398">
                <p><hi rend="bold">XI. HONORII IIII ET EVTYCHIANI.</hi></p>

                <p><milestone unit="par" n="1"/> Romanae ecclesiae Anastasius tricensimus septimus
                    episcopus ordinatus uixit annos quattuor.</p>
                <p><milestone unit="par" n="2"/> Ambrosius Mediolanensis, uirtutum episcopus, arx
                    fidei, orator catholicus, ad Christum dominum commigrauit.</p>
                <p><milestone unit="par" n="3"/> Iohannes Antiochiae natus ibique a Meletio eiusdem
                    ciuitatis episcopo eodemque confessore lector ecclesiae ordinatus per singulos
                    officii gradus ascendit. Vbi per quinquennium continuum diaconus multos
                    diuinosque edidit libros: presbyter quoque factus per duodecim annos pluriores
                    confecit. Tanta dehinc opinione ubique merito propagatus Constantinopolim in
                    locum Nectarii pontifex suffectus est: ubi plurima dulciaque diuinarum
                    scripturarum uolumina suo operi catholico addidit, hosque episcopos habuit
                    inimicos: Theofilum Alexandrinum, Epiphanium Cyprium, Acacium Beroensem,
                    Antiochum Ptolomensem, Seuerianum Gabaliensem et Seuerum Calchedonensem.</p>
                <p><milestone unit="par" n="4"/> Gildo comes idemque paganus, qui mortuo Theodosio
                    principe Africae praeerat, dum Arcadio et Honorio adhuc pueris regnantibus
                    inuidet Africamque nititur optinere, frater eius Mascezel cognita eius uesania
                    relictisque duobus aput Africam filiis in Italiam remeat. Gildo utrumque fratris
                    filium dolo trucidat. Mascezel fratris scelere cognito, cum quinque milibus
                    suorum contra Gildonem cum sepuaginta milibus armatorum sibimet obuiantem
                    infestus accedit Gildonemque parricidam ieiuniis et orationibus, immo beati
                    Ambrosii in somnis ammonitu auxiliantibus fugauit. Gildo fugiens propria se manu
                    strangulauit: sicque Mascezel sine bello uictoriam meruit ac sine caede
                    uindictam.</p>
            </div>
            <div type="cap" n="399">
                <p><hi rend="bold">XII. THEODORI ET EVTROPII EVNVCHI.</hi></p>

                <p><milestone unit="par" n="1"/> Hic Eutropius omnium spadonum primus atque ultimus
                    consul fuit: de quo Claudianus poeta ait: Omnia cesserunt eunucho consule
                    monstra.</p>
                <p><milestone unit="par" n="2"/> Pulcheria Arcadio altera filia nata est.</p>
                <p><milestone unit="par" n="3"/> Gaina comes apud Constantinopolim ad praeparandum
                    ciuile bellum barbaros suos occulte ammonet: ipse ualitudinem simulans urbe
                    digreditur. Coepto aduersum Byzantios praelio plurimi hostium cadunt, ceteri
                    fugientes ecclesiae nostrae succedunt ibique detecto ecclesiae culmine iactisque
                    desuper lapidibus obruuntur.</p>
            </div>
            <div type="cap" n="400">
                <p><hi rend="bold">XIII. STILICHONIS ET AVRELIANI.</hi></p>

                <p><milestone unit="par" n="1"/> Bellum nauale contra Gainam tyrannum inter
                    Cherronesum et Hellespontum gestum est: multa milia Gothorum caesa uel demersa
                    sunt. Gaina comes de hoc bello fugiens euasit: ipso tamen anno occisus est mense
                    Februario.</p>
            </div>
            <div type="cap" n="401">
                <p><hi rend="bold">XIIII. VINCENTII ET FRAVITAE.</hi></p>

                <p><milestone unit="par" n="1"/> Caput Gainae hastili praefixum Constantinopolim
                    allatum est.</p>
                <p><milestone unit="par" n="2"/> Maris Pontici superficies ita gelu frenata est, ut
                    per triginta dies soluta tandem glacies instar montium per Propontidem superne
                    portata decurreret.</p>
                <p><milestone unit="par" n="3"/> Theodosius iunior patre Arcadio natus est IIII idus
                    Apriles.</p>
            </div>
            <div type="cap" n="402">
                <p><hi rend="bold">XV. ARCADII V ET HONORII V.</hi></p>

                <p><milestone unit="par" n="1"/> Romanae ecclesiae Innocentius tricensimus octauus
                    creatus antistes uixit annis quindecim.</p>
                <p><milestone unit="par" n="2"/> Theodosius iunior in loco quo pater patruusque suus
                    Caesar creatus est.</p>
                <p><milestone unit="par" n="3"/> Constantinopolim ingens terrae motus fuit.</p>
            </div>
            <div type="cap" n="403">
                <p><hi rend="bold">I. THEODOSII IVNIORIS ET RVMORIDI.</hi></p>

                <p><milestone unit="par" n="1"/> Marina patre Arcadio nata III idus Febr.</p>
                <p><milestone unit="par" n="2"/> Eudoxiae Arcadii uxoris super porfyreticam columnam
                    argentea statua iuxta ecclesiam posita hactenus sistit.</p>
                <p><milestone unit="par" n="3"/> Iohannem Constantinopolitanae ciuitatis episcopum,
                    cui supradicti sex antistites incassum aemuli fuere aliosque triginta sibimet
                    episcopos consciuere, nolente Arcadio principe in Cuccusum Armeniae oppidum
                    exulem miserunt eumque post annum unum in uillam, quae Comana in regione Pontica
                    dicitur, de exilio in exilium relegarunt. Hunc ibidem mortuum religiosa
                    orthodoxorum plebs in atrio Basilisci episcopi idemque martyris ab eodem martyre
                    in somnis ammonita in nouum moxque repertum sepulchrum recondidit.</p>
            </div>
            <div type="cap" n="404">
                <p><hi rend="bold">II. HONORII VI ET ARISTAENETIS.</hi></p>

                <p><milestone unit="par" n="1"/> Ecclesiam Constantinopolitanam flamma ignis, quae
                    de beati Iohannis throno quondam episcopi nata fuit, subito conflagrauit
                    uicinamque ecclesiae urbis faciem serpens nihilo minus exussit.</p>
                <p><milestone unit="par" n="2"/> Eudoxia uxor Arcadii diem obiit.</p>
            </div>
            <div type="cap" n="405">
                <p><hi rend="bold">III. STILICHONIS II ET ANTHEMII.</hi></p>

                <p><milestone unit="par" n="1"/> Isauri per montem Tauri discursantes ingens
                    dispendium rei publicae inportarunt: quibus Narbazaicus legatus maius continuo
                    rependit incommodum.</p>
            </div>
            <div type="cap" n="406">
                <p><hi rend="bold">IIII. ARCADII VI ET PROBI.</hi></p>

                <p><milestone unit="par" n="1"/> Theodosius iunior quinquennalia dedit.</p>
                <p><milestone unit="par" n="2"/> Radagaisus paganus et Scytha cum ducentis milibus
                    suorum totam Italiam inundauit.</p>
                <p><milestone unit="par" n="3"/> Huldin et Sarus Hunnorum Gothorumque reges
                    Radagaisum continuo deuicerunt, ipsius capite amputato, captiuos eius singulis
                    aureis distrahentes.</p>
            </div>
            <div type="cap" n="407">
                <p><hi rend="bold">V. HONORII VII ET THEODOSII IVN. II.</hi></p>

                <p><milestone unit="par" n="1"/> Cisterna maxima iuxta porfyreticam Constantini
                    imperatoris columnam in foro eius sub plateae transitum constructa est.</p>
            </div>
            <div type="cap" n="408">
                <p><hi rend="bold">VI. BASSI ET PHILIPPI.</hi></p>

                <p><milestone unit="par" n="1"/> Stilico comes, cuius duae filiae Maria et
                    Thermantia singulae uxores Honorii principis fuere, utraque tamen uirgo
                    defuncta, spreto Honorio regnumque eius inhians, Halanorum, Sueuorum, Vandalorum
                    gentes donis pecuniisque inlectas contra regnum Honorii excitauit, Eucherium
                    filium suum paganum et aduersus Christianos insidias molientem cupiens Caesarem
                    ordinare; qui cum eodem Eucherio dolo suo detecto occisus est.</p>
                <p><milestone unit="par" n="2"/> Romae in foro Pacis per dies septem terra mugitum
                    dedit.</p>
                <p><milestone unit="par" n="3"/> Arcadius imperator uitae finem fecit: regnauit post
                    obitum patris sui Theodosii annos tredecim.</p>
            </div>
            <div type="cap" n="409">
                <p><hi rend="bold">VII. HONORII VIII ET THEODOSII IVN. III.</hi></p>

                <p><milestone unit="par" n="1"/> Aput Constantinopolim magna populi exarsit seditio,
                    panis uidelicet penuria sibimet ingruente.</p>
            </div>
            <div type="cap" n="410">
                <p><hi rend="bold">VIII. VARANAE SOLIVS.</hi></p>

                <p><milestone unit="par" n="1"/> Halaricus trepidam urbem Romam inuasit partemque
                    eius cremauit incendio, sextoque die quam ingressus fuerat depraedata urbe
                    egressus est, Placidia Honorii principis sorore abducta, quam postea Athaulfo
                    propinquo suo tradidit uxorem.</p>
            </div>
            <div type="cap" n="411">
                <p><hi rend="bold">IX. HONORII VIIII ET THEODOSII IIII.</hi></p>

                <p><milestone unit="par" n="1"/> Theodosius iunior decennalia, Honorius Romae
                    uicennalia dedit.</p>
                <p><milestone unit="par" n="2"/> Constantinus apud Gallias inuasit imperium
                    filiumque suum ex monacho Caesarem fecit.</p>
                <p><milestone unit="par" n="3"/> Ipse apud Arelatum ciuitatem occiditur, Constans
                    filius apud Viennam capite plectitur.</p>
            </div>
            <div type="cap" n="412">
                <p><hi rend="bold">X THEODOSII IMP. V SOLIVS.</hi></p>

                <p><milestone unit="par" n="1"/> Iouinus ac Sebastianus in Galliis tyrannidem
                    molientes occisi sunt.</p>
                <p><milestone unit="par" n="2"/> Attalus in mari captus atque Honorio exhibitus
                    truncata manu uitae relictus est.</p>
            </div>
            <div type="cap" n="413">
                <p><hi rend="bold">XI. LVCII SOLIVS.</hi></p>

                <p><milestone unit="par" n="1"/> Heraclianus Africae comes cum septingentis et
                    tribus milibus nauium mox ad urbem Romam egressus est. Occursu Marini comitis
                    territus et in fugam uersus adrepta naue solus Carthaginem rediit ibique ilico
                    interfectus est.</p>
            </div>
            <div type="cap" n="414">
                <p><hi rend="bold">XII. CONSTANTII ET CONSTANTIS.</hi></p>

                <p><milestone unit="par" n="1"/> Pulcheria Theodosii soror Augusta appellata
                    est.</p>
                <p><milestone unit="par" n="2"/> Valia rex Gothorum facta cum Honorio principe pace
                    Placidiam sororem eius eidem uiduam reddidit.</p>
            </div>
            <div type="cap" n="415">
                <p><hi rend="bold">XIII. HONORII X ET THEODOSII VI.</hi></p>

                <p><milestone unit="par" n="1"/> Ecclesia Constantinopolitana dudum igne cremata his
                    consulibus restaurata dedicataque est Attico episcopo eandem regente
                    ecclesiam.</p>
                <p><milestone unit="par" n="2"/> Lucianus presbyter uir sanctus, cui reuelauit deus
                    ‘his consulibus’ locum sepulchri et reliquiarum corporis sancti Stephani primi
                    martyris, scripsit ipsam relationem Graeco sermone ad omnium ecclesiarum
                    personam.</p>
            </div>
            <div type="cap" n="416">
                <p><hi rend="bold">XIIII. THEODOSII AVG. VII ET PALLADII.</hi></p>

                <p><milestone unit="par" n="1"/> Orosius presbyter Hispani generis septem libros
                    Historiarum descripsit. Missus ab Augustino episcopo idem Orosius pro discenda
                    animae ratione ad Hieronymum presbyterum reliquias beati Stephani tunc nuper
                    inuentas rediens primus intulit Occidenti.</p>
                <p><milestone unit="par" n="2"/> Atticus Constantinopolitanus episcopus scripsit ad
                    reginas Arcadii imperatoris filias de fide et uirginitate librum ualde egregium,
                    in quo praeueniens Nestorianum dogma inpugnat.</p>
            </div>
            <div type="cap" n="417">
                <p><hi rend="bold">XV. HONORIO XI ET CONSTANTII II.</hi></p>

                <p><milestone unit="par" n="1"/> Tenebrae in die factae sunt.</p>
                <p><milestone unit="par" n="2"/> Cibyra Asiae ciuitas aliquantaque praedia terrae
                    motu demersa.</p>
                <p><milestone unit="par" n="3"/> Romanae ecclesiae Zosimus XXXVIIII episcopus
                    ordinatus uixit annos tres.</p>
            </div>
            <div type="cap" n="418">
                <p><hi rend="bold">I. HONORII XII ET THEODOSII VIII.</hi></p>

                <p><milestone unit="par" n="1"/> Plinta comes idemque rebellio aput Palaestinam
                    prouinciam deletus est.</p>
                <p><milestone unit="par" n="2"/> Solis defectio facta est.</p>
                <p><milestone unit="par" n="3"/> Stella ab oriente per septem menses surgens
                    ardensque apparuit.</p>
            </div>
            <div type="cap" n="419">
                <p><hi rend="bold">II. MONAXII ET PLINTAE.</hi></p>

                <p><milestone unit="par" n="1"/> Valentinianus iunior apud Rauennam patre Constantio
                    et Placidia matre V nonas Iulias natus est.</p>
                <p><milestone unit="par" n="2"/> Multae Palaestinae ciuitates uillaeque terrae motu
                    conlapsae.</p>
                <p><milestone unit="par" n="3"/> Dominus noster Iesus Christus semper ubique
                    praesens et super montem oliueti Hierosolymae uicinum sese de nube manifestauit.
                    Multae tunc utriusque sexus uicinarum gentium nationes tam uisu quam auditu
                    perterritae atque credulae sacro Christi fonte ablutae sunt omniumque
                    baptizatorum in tunicis crux saluatoris diuinitatis nutu extemplo inpressa
                    refulsit.</p>
            </div>
            <div type="cap" n="420">
                <p><hi rend="bold">III. THEODOSII VIIII ET CONSTANTII III.</hi></p>

                <p><milestone unit="par" n="1"/> Romanae ecclesiae Bonifatius quadragensimus
                    episcopus ordinatus uixit annos tres.</p>
                <p><milestone unit="par" n="2"/> In Oriente tumultum milites excitarunt ductoremque
                    suum Maximinum nomine exstinxerunt.</p>
                <p><milestone unit="par" n="3"/> In Persida Christianis persecutio desaeuiit.</p>
            </div>
            <div type="cap" n="421">
                <p><hi rend="bold">IIII. EVSTATHII ET AGRICOLAE.</hi></p>

                <p><milestone unit="par" n="1"/> Theodosius imperator Eudociam Achiuam duxit
                    uxorem.</p>
                <p><milestone unit="par" n="2"/> Patri suo Arcadio in foro eius super inmanem
                    columnam ingentem statuam idem Theodosius dedicauit.</p>
                <p><milestone unit="par" n="3"/> Cisterna Aetii constructa est.</p>
                <p><milestone unit="par" n="4"/> Romani cum Persis conflixere.</p>
            </div>
            <div type="cap" n="422">
                <p><hi rend="bold">V. HONORII XIII ET THEODOSII X.</hi></p>

                <p><milestone unit="par" n="1"/> Theodosius imperator Eudoxiam filiam genuit.</p>
                <p><milestone unit="par" n="2"/> In tricennalia Honorii Maximus tyrannus et Iouinus
                    ferro uincti de Hispanias adducti atque interfecti sunt.</p>
                <p><milestone unit="par" n="3"/> Hunni Thraciam uastauerunt.</p>
                <p><milestone unit="par" n="4"/> Persae cum Romanis pacem pepigere.</p>
            </div>
            <div type="cap" n="423">
                <p><hi rend="bold">VI. ASCLEPIODOTI ET MARINIANI.</hi></p>

                <p><milestone unit="par" n="1"/> Caelestinus Romanae ecclesiae quadragensimus primus
                    antistes creatus uixit annos nouem.</p>
                <p><milestone unit="par" n="2"/> Euagrius scripsit altercationem Iudaei Simonis et
                    Theofili Christiani, quae paene omnibus nota est.</p>
                <p><milestone unit="par" n="3"/> Terrae motus multis in locis fuit et frugum inedia
                    subsecuta.</p>
                <p><milestone unit="par" n="4"/> Philippus et Sallustius philosophi morbo
                    perierunt.</p>
                <p><milestone unit="par" n="5"/> Stella saepe ardente crinita Honorius imperator
                    fatale munus impleuit.</p>
            </div>
            <div type="cap" n="424">
                <p><hi rend="bold">VII. VICTORIS ET CASTINI.</hi></p>

                <p><milestone unit="par" n="1"/> Placidia mater Valentiniani Augusta nuncupata
                    est.</p>
                <p><milestone unit="par" n="2"/> Valentinianus Caesar creatus Theodosii imperatoris
                    Eudoxiam filiam sibimet desponsauit.</p>
                <p><milestone unit="par" n="3"/> Iohannes regnum Occidentale Honorio defuncto
                    inuasit.</p>
            </div>
            <div type="cap" n="425">
                <p><hi rend="bold">VIII. THEODOSII XI ET VALENTINIANI CAESARIS.</hi></p>

                <p><milestone unit="par" n="1"/> Suprafatus Iohannes dolo potius Ardaburis et
                    Asparis magis quam uirtute occiditur.</p>
                <p><milestone unit="par" n="2"/> Valentinianus iunior apud Rauennam factus est
                    imperator.</p>
            </div>
            <div type="cap" n="426">
                <p><hi rend="bold">VIIII. THEODOSII XII ET VALENTINIANI II.</hi></p>

                <p><milestone unit="par" n="1"/> Sisinnius uir sanctae simplicitatis et simplicis
                    sanctitatis Constantinopolitanus episcopus factus est.</p>
            </div>
            <div type="cap" n="427">
                <p><hi rend="bold">X. HIERII ET ARDABVRIS.</hi></p>

                <p><milestone unit="par" n="1"/> Pannoniae, quae per quinquaginta annos ab Hunnis
                    retinebantur, a Romanis receptae sunt.</p>
                <p><milestone unit="par" n="2"/> Thermae Theodosianae dedicatae.</p>
            </div>
            <div type="cap" n="428">
                <p><hi rend="bold">XI. FELICIS ET TAVRI.</hi></p>

                <p><milestone unit="par" n="1"/> Nestorius Antiochia natus, uir satis quidem
                    eloquentiae, sapientiae uero parum, Constantinopolitanis ammodum adnitentibus ex
                    presbytero episcopus ordinatus est.</p>
                <p><milestone unit="par" n="2"/> Beatissimi Iohannis episcopi, dudum malorum
                    episcoporum inuidia exsulati, apud comitatum coepit memoria celebrari mense
                    Septembrio die XXVI.</p>
            </div>
            <div type="cap" n="429">
                <p><hi rend="bold">XII. FLORENTII ET DIONYSII.</hi></p>

                <p><milestone unit="par" n="1"/> Orthodoxi nostri Macedonianorum ecclesiam extra
                    muros urbis positam abstulerunt, quoniam iidem Macedoniani Antoninum Germis
                    catholicum episcopum interfecerunt.</p>
                <p><milestone unit="par" n="2"/> Beatissimus Augustinus Hipponensis ecclesiae
                    elegantissimus Christi sacerdos doctorque praecipuus placida morte quieuit.</p>
            </div>
            <div type="cap" n="430">
                <p><hi rend="bold">XIII. THEODOSII XIII ET VALENTINIANI III.</hi></p>

                <p><milestone unit="par" n="1"/> Theodosius imperator tricennalia gessit.</p>
                <p><milestone unit="par" n="2"/> Felix apud Rauennam occiditur.</p>
                <p><milestone unit="par" n="3"/> Caelestinus Romanae arcis pontifex Nestorio
                    prauitatis episcopo per epistulam suam datis eidem decem dierum indutiis uel
                    paenitenti ueniam uel dissentienti damnationem denuntiat. Idem Nestorius
                    ecclesiae Constantinopolitanae perfidus antistes, a quo et Nestoriana perfidia
                    pullulauit, apud Ephesum ducentorum sanctorum patrum sententia in synodo
                    condemnatus est, Caelestino Cyrillum Alexandriae ciuitatis episcopum pro tempore
                    uicarium denuntiante. In locum Nestorii Maximianus episcopus subrogatus.</p>
            </div>
            <div type="cap" n="431">
                <p><hi rend="bold">XIIII. ANTIOCHI ET BASSI.</hi></p>

                <p><milestone unit="par" n="1"/> Flaccilla Theodosii Augusti filia extremum spiritum
                    fudit.</p>
                <p><milestone unit="par" n="2"/> Barbari urbe augusta enutriti ad ecclesiam nostram
                    hostili ritu confluunt: ignem in ecclesiam ad comburendum altare dum infesti
                    iaciunt, inuicem sese resistente deo trucidant.</p>
                <p><milestone unit="par" n="3"/> Hoc tempore dum ad horrea publica Theodosius
                    processum celebrat, tritici in plebem ingruente penuria imperator ab esuriente
                    populo lapidibus inpetitur.</p>
            </div>
            <div type="cap" n="432">
                <p><hi rend="bold">XV. VALERII ET AETII.</hi></p>

                <p><milestone unit="par" n="1"/> Romanae ecclesiae Xystus quadragensimus secundus
                    episcopus ordinatus uixit annos octo.</p>
                <p><milestone unit="par" n="2"/> Placidiae matris Valentiniani imperatoris instinctu
                    ingens bellum inter Bonifatium et Aetium patricios gestum est.</p>
                <p><milestone unit="par" n="3"/> Aetius longiore Bonifatii telo pridie sibimet
                    praeparato Bonifatium congredientem uulnerauit inlaesus, tertioque mense
                    Bonifatius uulnere quo sauciatus fuerat emoritur, Pelagiam uxorem suam ualde
                    locupletem nulli alteri nisi Aetio nupturam fore exhortans.</p>
            </div>
            <div type="cap" n="433">
                <p><hi rend="bold">I. THEODOSII AVG. XIIII ET MAXIMI.</hi></p>

                <p><milestone unit="par" n="1"/> Maxima urbis regiae pars septentrionalis per tres
                    dies continuos incensa conlapsaque est mense Augusto.</p>
            </div>
            <div type="cap" n="434">
                <p><hi rend="bold">II. AREOBINDI ET ASPARIS.</hi></p>

                <p><milestone unit="par" n="1"/> Honoria Valentiniani imperatoris soror ab Eugenio
                    procuratore suo stuprata concepit, palatioque expulsa Theodosio principi de
                    Italia transmissa Attilanem contra Occidentalem rem publicam concitabat.</p>
            </div>
            <div type="cap" n="435">
                <p><hi rend="bold">III. THEODOSII XV ET VALENTINIANI IIII.</hi></p>

                <p><milestone unit="par" n="1"/> Forum Theodosii imperatoris in loco qui Heliane
                    dicitur aedificatum est.</p>
                <p><milestone unit="par" n="2"/> Sebastianus Bonifatii quondam patricii gener urbe
                    augusta fugit atque in Africa interemptus est.</p>
            </div>
            <div type="cap" n="436">
                <p><hi rend="bold">IIII. ISIDORI ET SENATORIS.</hi></p>

                <p><milestone unit="par" n="1"/> Theodosius imperator Cyzicum ciuitatem nauibus
                    petiit multaque eidem ciuitati munificentia praestita urbem augustam
                    renauigauit.</p>
            </div>
            <div type="cap" n="437">
                <p><hi rend="bold">V. AETII II ET SIGISVVLDI.</hi></p>

                <p><milestone unit="par" n="1"/> Valentinianus imperator Roma digressus ad
                    copulandam sibi in matrimonium Eudoxiam Theodosii principis filiam, quam dudum
                    desponsauerat, Constantinopolim aduenit eaque sibi nupta aput Thessalonicam
                    Italiam repetens hiemauit.</p>
            </div>
            <div type="cap" n="438">
                <p><hi rend="bold">VI. THEODOSII XVI ET FAVSTI.</hi></p>

                <p><milestone unit="par" n="1"/> Contradis praedo cum piratis suisque comitibus
                    captus interfectusque est.</p>
                <p><milestone unit="par" n="2"/> Reliquiae beatissimi Iohannis augustae urbis
                    quondam episcopi eidem redditae ciuitati ibique sepultae mense Ianuario die
                    uicensimo octauo.</p>
                <p><milestone unit="par" n="3"/> Valentinianus imperator cum Eudoxia uxore Rauennam
                    ingressus.</p>
            </div>
            <div type="cap" n="439">
                <p><hi rend="bold">VII. THEODOSII XVII ET FESTI.</hi></p>

                <p><milestone unit="par" n="1"/> Theodosius imperator octaua quinquennalia
                    edidit.</p>
                <p><milestone unit="par" n="2"/> Eudocia uxor Theodosii principis ab Hierosolymis
                    urbem regiam remeauit, beatissimi Stephani primi martyris reliquias, quae in
                    basilica sancti Laurentii positae uenerantur, secum deferens.</p>
                <p><milestone unit="par" n="3"/> Hoc tempore Ginsiricus rex Vandalorum Africae
                    ciuitates Carthaginemque metropolim cum suis satellitibus occupauit X kalendas
                    Nouembris.</p>
            </div>
            <div type="cap" n="440">
                <p><hi rend="bold">VIII. VALENTINIANI V ET ANATOLII.</hi></p>

                <p><milestone unit="par" n="1"/> Paulinus magister officiorum in Caesarea
                    Cappadociae iubente Theodosio principe interemptus est.</p>
                <p><milestone unit="par" n="2"/> Romanae Ecclesiae Leo quadragensimus tertius papa
                    creatus uixit annos uiginti unum.</p>
            </div>
            <div type="cap" n="441">
                <p><hi rend="bold">VIIII. CYRI SOLIVS.</hi></p>

                <p><milestone unit="par" n="1"/> Persae, Saraceni, Tzanni, Isauri, Hunni finibus
                    suis egressi Romanorum sola uastauerunt. Missi sunt contra hos Anatolius et
                    Aspar magistri militiae pacemque cum his unius anni fecerunt.</p>
                <p><milestone unit="par" n="2"/> Iohannes natione Vandalus magisterque militiae
                    Arnigiscli fraude in Thracia interemptus est.</p>
                <p><milestone unit="par" n="3"/> Hunuorum reges numerosis suorum cum milibus
                    Illyricum irruerunt: Naisum, Singidunum aliasque ciuitates oppidaque Illyrici
                    plurima exciderunt.</p>
            </div>
            <div type="cap" n="442">
                <p><hi rend="bold">X. EVDOXII ET DIOSCORI.</hi></p>

                <p><milestone unit="par" n="1"/> Stella quae crinita dicitur per plurimum tempus
                    ardens apparuit.</p>
                <p><milestone unit="par" n="2"/> Bleda et Attila fratres multarumque gentium reges
                    Illyricum Thraciamque depopulati sunt.</p>
            </div>
            <div type="cap" n="443">
                <p><hi rend="bold">XI. MAXIMI ET PATERII.</hi></p>

                <p><milestone unit="par" n="1"/> His consulibus tanta nix cecidit, ut per sex menses
                    uix liquesci potuerit: multa hominum et animalium milia frigoris rigore confecta
                    perierunt.</p>
                <p><milestone unit="par" n="2"/> Theodosius imperator ex Asiana expeditione in urbem
                    rediit.</p>
                <p><milestone unit="par" n="3"/> Thermarum quae Achilleae dicuntur encaeniae
                    factae.</p>
            </div>
            <div type="cap" n="444">
                <p><hi rend="bold">XII. THEODOSII XVIII ET ALBINI.</hi></p>

                <p><milestone unit="par" n="1"/> Theodosius princeps nona quinquennalia dedit.</p>
                <p><milestone unit="par" n="2"/> Arcadia soror Theodosii uiuendi finem fecit.</p>
                <p><milestone unit="par" n="3"/> Aliquanta Bithyniae oppida atque praedia
                    continuarum pluuiarum et fluuiorum inundatione crescentium sublabsa dissolutaque
                    perierunt.</p>
                <p><milestone unit="par" n="4"/> Seuerum presbyterum et Iohannem diaconum Eudociae
                    reginae apud Aeliam urbem ministrantes missus ab imperatore Theodosio Saturninus
                    comes domesticorum occidit. Eudocia nescio quo excita dolore Saturninum protinus
                    obtruncauit, statimque mariti imperatoris nutu, regiis spoliata ministris, apud
                    Aeliam ciuitatem moritura remansit.</p>
            </div>
            <div type="cap" n="445">
                <p><hi rend="bold">XIII. VALENTINIANI VI ET NOMI.</hi></p>

                <p><milestone unit="par" n="1"/> Bleda rex Hunnorum Attilae fratris sui insidiis
                    interimitur.</p>
                <p><milestone unit="par" n="2"/> Aput Byzantium populari orta in circo seditione
                    multi sese inuicem occiderunt multaque intrinsecus hominum pecudumque morbo
                    corpora perierunt.</p>
            </div>
            <div type="cap" n="446">
                <p><hi rend="bold">XIV. VALENTINIANI VII ET AETII III.</hi></p>

                <p><milestone unit="par" n="1"/> His consulibus magna fames Constantinopolim
                    inuasit, pestisque ilico subsecuta.</p>
                <p><milestone unit="par" n="2"/> Templum regiae ciuitatis igne crematum.</p>
            </div>
            <div type="cap" n="447">
                <p><hi rend="bold">XV. ARDABVRIS ET CALEPII.</hi></p>

                <p><milestone unit="par" n="1"/> Ingenti terrae motu per loca uaria inminente
                    plurimi urbis augustae muri recenti adhuc reaedificatione constructi cum
                    quinquaginta septem turribus corruerunt. Saxa quoque ingentia in foro Tauri
                    dudum super sese in aedificio posita statuaeque plurimae sine ullius uidelicet
                    laesione conlapsae sunt, plurimis nihilominus ciuitatibus conlapsis: fames et
                    aerum pestifer odor multa milia hominum iumentorumque deleuit.</p>
                <p><milestone unit="par" n="2"/> Ingens bellum et priore maius per Attilam regem
                    nostris inflictum paene totam Europam excisis inuasisque ciuitatibus atque
                    castellis conrasit.</p>
                <p><milestone unit="par" n="3"/> Eodem anno urbis augustae muri olim terrae motu
                    conlapsi intra tres menses Constantino praefecto praetorio operam dante
                    reaedificati sunt.</p>
                <p><milestone unit="par" n="4"/> Attila rex usque ad Thermopolim infestus
                    aduenit.</p>
                <p><milestone unit="par" n="5"/> Arnigisclus magister militiae in ripense Dacia
                    iuxta Vtum amnem ab Attila rege uiriliter pugnans plurimis hostium interemptis
                    occisus est.</p>
            </div>
            <div type="cap" n="448">
                <p><hi rend="bold">I. ZENONIS ET POSTVMIANI.</hi></p>

                <p><milestone unit="par" n="1"/> Prouincia India Theodosio principi tigrim domitam
                    pro munere misit.</p>
                <p><milestone unit="par" n="2"/> Vtramque porticum Troadensem turresque portarum
                    utrasque ignis subitus exussit: qua ruina continuo repurgata Antiochus
                    praefectus praetorio in pristinam erexit speciem:</p>
                <p><milestone unit="par" n="3"/> legatis Attilae a Theodosio depectas olim pecunias
                    flagitantibus.</p>
            </div>
            <div type="cap" n="449">
                <p><hi rend="bold">II. PROTOGENIS ET ASTVRII.</hi></p>

                <p><milestone unit="par" n="1"/> Marina Theodosii regis soror fati munus
                    impleuit.</p>
                <p><milestone unit="par" n="2"/> Flauianus episcopus in secunda aput Ephesum synodo
                    ui Dioscori Alexandriae episcopi et Saturnini spadonis in Epipam exulatus
                    est.</p>
                <p><milestone unit="par" n="3"/> Ariobinda et Taurus patricii communi uita defuncti
                    sunt.</p>
            </div>
            <div type="cap" n="450">
                <p><hi rend="bold">III. VALENTINIANI VII ET AVIENI.</hi></p>

                <p><milestone unit="par" n="1"/> Theodosius imperator uiuendi finem fecit: regnauit
                    post mortem Arcadii patris sui annos XLII.</p>
                <p><milestone unit="par" n="2"/> Loco eius Marcianus imperium adeptus est.</p>
                <p><milestone unit="par" n="3"/> Chrysafius eunuchus Pulcheriae Theodosii sororis
                    nutu sua cum auaritia interemptus est.</p>
            </div>
            <div type="cap" n="451">
                <p><hi rend="bold">IIII. MARCIANI AVGVSTI ET ADELFII.</hi></p>

                <p><milestone unit="par" n="1"/> Leone pontifice sedem beati Petri regente
                    sexcentorum triginta patrum sancta et uniuersalis synodus contra Eutychetem
                    nefandissimorum praesulem monachorum apud Calchedonam in basilica sanctae
                    Eufemiae firmata est: solus Dioscorus Alexandrinae ecclesiae episcopus dissensit
                    statimque ab iisdem catholicis patribus sacerdotio abdicatus est.</p>
            </div>
            <div type="cap" n="452">
                <p><hi rend="bold">V. SPORACII ET HERCVLANII.</hi></p>

                <p><milestone unit="par" n="1"/> Marcianus Augustus suis statuit decretis, ut hi qui
                    consules fieri cupiebant nihil aeris in populum spargerent, sed statutam
                    pecuniam ad reparandum urbis aquae ductum dependerent.</p>
                <p><milestone unit="par" n="2"/> Hoc tempore tres magni lapides e caelo in Thracia
                    ceciderunt.</p>
                <p><milestone unit="par" n="3"/> Aquileia ciuitas ab Attila Hunnorum rege excisa
                    est.</p>
            </div>
            <div type="cap" n="453">
                <p><hi rend="bold">VI. VINCOMALI ET OPILIONIS.</hi></p>

                <p><milestone unit="par" n="1"/> Iohannes praecursor domini et baptista caput suum,
                    quod olim Herodias impia nefandaque postulatione ab umeris amputatum et in disco
                    positum accepit proculque a truncato eius corpore sepeliuit, duobus Orientalibus
                    monachis ob adorandam apud Hierosolymam Christi domini resurrectionem
                    introeuntibus reuelauit, ut ad Herodis quondam regis habitaculum accedentes
                    ammoniti requirerent fideliter humo extollerent. <milestone unit="par" n="2"/>
                    Hoc ergo caput fide repertum suaque hispida in mantica conditum dum ad propria
                    remeantes habitacula peruehunt, quidam Emetzenae figulus ciuitatis diutinam
                    imminentemque sibi fugiens paupertatem sese his exhibuit comitem: quique dum
                    nescius peram sibi creditam cum sacro capite portat, ab eo cuius caput uehebat
                    noctu ammonitus utrumque comitem fugiens dereliquit, statimque Emetzenam urbem
                    cum sancto leuique onere introgressus est, ibique dum aduixit, praecursoris
                    Christi ueneratus est caput moriensque sorori suae rerum nesciae signatum in
                    uasculo tradidit recolendum. <milestone unit="par" n="3"/> Illa uero successori
                    suo repositum signatumque ut erat dereliquit. Porro Eustochius quidam occultus
                    Arrianae fidei presbyter talem tantumque thesaurum indignus optinuit gratiamque,
                    quam Christus dominus per Iohannem Baptistam infirmo populo tribuebat, is eam ac
                    si suam dumtaxat in uulgo disseminabat. Hinc prauitate sua detectus, Emetzena
                    ciuitate expulsus est. <milestone unit="par" n="4"/> Hoc deinde antrum, in quo
                    beatissimi Iohannis caput in urnam missum sub terraque reconditum erat, quidam
                    monachi pro habitaculo habere coeperunt. Marcellus demum presbyter totiusque
                    monasterii praesul dum in eodem specu uita inreprehensibili habitat, idem beatus
                    Iohannes Christi praecursor sese eidem suumque ostendit caput, ibidemque
                    sepultum multis praefulgens uirtutibus patefecit. Hoc igitur uenerabile caput
                    sub Vranio memoratae episcopo ciuitatis per Marcellum praefatum presbyterum
                    constat inuentum Vincomalo et Opilione consulibus mense Februario die uicensimo
                    quarto media ieiuniorum paschalium septimana, imperatoribus uero Valentiniano et
                    Marciano regnantibus.</p>
                <p><milestone unit="par" n="5"/> Pulcheria Augusta Marciani principis uxor beati
                    Laurentii atrium inimitabili opere consummauit beatumque uiuendi finem
                    fecit.</p>
            </div>
            <div type="cap" n="454">
                <p><hi rend="bold">VII. AETII ET STVDII.</hi></p>

                <p><milestone unit="par" n="1"/> Attila rex Hunnorum Europae orbator prouinciae
                    noctu mulieris manu cultroque confoditur. Quidam uero sanguinis reiectione
                    necatum perhibent.</p>
                <p><milestone unit="par" n="2"/> Aetius magna Occidentalis rei publicae salus et
                    regi Attilae terror a Valentiniano imperatore cum Boethio amico in palatio
                    trucidatur, atque cum ipso Hesperium cecidit regnum nec hactenus ualuit
                    releuari.</p>
            </div>
            <div type="cap" n="455">
                <p><hi rend="bold">VIII. VALENTINIANI VIII ET ANTHEMII.</hi></p>

                <p><milestone unit="par" n="1"/> Valentinianus princeps dolo Maximi patricii, cuius
                    etiam fraude Aetius perierat, in campo Martio per Optilam et Thraustilam Aetii
                    satellites iam percusso Heraclio spadone truncatus est.</p>
                <p><milestone unit="par" n="2"/> Idem Maximus inuasit imperium tertioque tyrannidis
                    suae mense membratim Romae a Romanis discerptus est.</p>
                <p><milestone unit="par" n="3"/> Gizericus rex Vandalorum, ab Eudoxia Valentiniani
                    uxore epistulis inuitatus ex Africa Romam ingressus est eaque urbe rebus omnibus
                    spoliata eandem Eudoxiam cum duabus filiabus secum rediens abduxit.</p>
            </div>
            <div type="cap" n="456">
                <p><hi rend="bold">IX. VARANAE ET IOHANNIS.</hi></p>

                <p><milestone unit="par" n="1"/> His consulibus innumera lucustarum agmina fructum
                    Phrygiae uastauerunt.</p>
                <p><milestone unit="par" n="2"/> Eucherius Lugdunensis ecclesiae pontifex multa
                    scripsit tam ecclesiasticis quam monasticis studiis necessaria.</p>
            </div>
            <div type="cap" n="457">
                <p><hi rend="bold">X. CONSTANTINI ET RVFI.</hi></p>

                <p><milestone unit="par" n="1"/> Marcianus imperator bonis principibus conparandus
                    uitae spiritum amisit: imperauit annos sex menses sex. Leo eidem defuncto
                    successit.</p>
                <p><milestone unit="par" n="2"/> Cuius uoluntate Maiorianus aput Rauennam Caesar est
                    ordinatus.</p>
            </div>
            <div type="cap" n="458">
                <p><hi rend="bold">XI. LEONIS AVG. ET MAIORIANI.</hi></p>

                <p><milestone unit="par" n="1"/> Leo imperator pro tomo Calchedonense per uniuersum
                    orbem singulis orthodoxorum episcopis singulas consonantesque misit epistulas,
                    quo sibi quid de eodem tomo sentirent cuncti suis rescriptionibus indicarent.
                    Horum omnium episcoporum ita conspirantes suscepit epistulas, ut eas putares uno
                    tempore uniusque uiri eloquio fuisse dictatas.</p>
            </div>
            <div type="cap" n="459">
                <p><hi rend="bold">XII. PATRICII ET RICIMERIS.</hi></p>

                <p><milestone unit="par" n="1"/> Isaac Antiochenae ecclesiae presbyter scripsit Syro
                    sermone multa praecipuaque aduersus Nestorianos et Eutychianos. Ruinam enim
                    Antiochiae elego carmine planxit, quemammodum Ephrem diaconus Nicomediae
                    lapsum.</p>
            </div>
            <div type="cap" n="460">
                <p><hi rend="bold">XIII. APOLLONII ET MAGNI.</hi></p>

                <p><milestone unit="par" n="1"/> Cyzicus ciuitas terrae motu concussa murorumque
                    suorum ambitu interrupto sese suosque diu deplanxit.</p>
            </div>
            <div type="cap" n="461">
                <p><hi rend="bold">XIIII. DAGALAIFI ET SEVERINI.</hi></p>

                <p><milestone unit="par" n="1"/> Romanae ecclesiae Hilarus quadragensimus quartus
                    pontifex factus uixit annos sex.</p>
                <p><milestone unit="par" n="2"/> Maiorianus Caesar apud Dertonam iuxta fluuium, qui
                    Hira dicitur, interemptus. Locum eius Seuerus inuasit.</p>
            </div>
            <div type="cap" n="462">
                <p><hi rend="bold">XV. LEONIS AVG. II SOLIVS.</hi></p>

                <p><milestone unit="par" n="1"/> Iacobus natione Achiuus, religione paganus,
                    medicinae artis peritia tam ingenio quam litteratura perclaruit. Hic ob medendum
                    Leonem Augustum febre defetigatum sacrum palatii cubiculum uocatus intrauit
                    statimque in sella iuxta torum imperialem posita sine ullo Augusti nutu
                    consedit, sicque medicas adhibuit manus. Porro meridie ad eundem sacrum puluinar
                    reuersus sublatum sui propter solium, in quo matutinus resederat, protinus
                    intellexit spondamque tori regiam intrepidus supersedit, ueterumque studii sui
                    repertorum praeceptionibus monitum id sese gessisse, non temere praesumpsisse
                    aegrotantem docuit principem.</p>
            </div>
            <div type="cap" n="463">
                <p><hi rend="bold">I. VIVIANI ET FELICIS.</hi></p>

                <p><milestone unit="par" n="1"/> Prosper homo Aquitanicae regionis sermone
                    scholasticus et adsertionibus neruosus multa composuisse dicitur. Epistulae
                    quoque papae Leonis aduersus Eutychen de uera Christi incarnatione ad diuersos
                    datae ab isto dictatae creduntur.</p>
            </div>
            <div type="cap" n="464">
                <p><hi rend="bold">II. RVSTICI ET OLYBRII.</hi></p>

                <p><milestone unit="par" n="1"/> Beorgor rex Halanorum a Ricimere rege
                    occiditur.</p>
            </div>
            <div type="cap" n="465">
                <p><hi rend="bold">III. BASILISCI ET ARMENARICI.</hi></p>

                <p><milestone unit="par" n="1"/> Constantinopolis magno inuasa incendio facieque
                    foedata deplanxit.</p>
                <p><milestone unit="par" n="2"/> Seuerus, qui Occidentis arripuit principatum, Romae
                    interiit.</p>
            </div>
            <div type="cap" n="466">
                <p><hi rend="bold">IIII. LEONIS AVG. III SOLIVS.</hi></p>

                <p><milestone unit="par" n="1"/> Theodoritus episcopus Cyri ciuitatis scripsit de
                    incarnatione domini aduersus Eutychem presbyterum et Dioscorum Alexandriae
                    episcopum, qui humanam in Christo carnem fuisse denegant.</p>
            </div>
            <div type="cap" n="467">
                <p><hi rend="bold">V. PVSAEI ET IOHANNIS.</hi></p>

                <p><milestone unit="par" n="1"/> Leo imperator Anthemium patricium Romam misit
                    imperatoremque constituit.</p>
                <p><milestone unit="par" n="2"/> Romanae ecclesiae Simplicius quadragensimus quintus
                    pontifex creatus uixit annos quindecim.</p>
                <p><milestone unit="par" n="3"/> Rauennam ciuitatem terrae motus deterruit.</p>
            </div>
            <div type="cap" n="468">
                <p><hi rend="bold">VI. ANTHEMII AVG. II SOLIVS.</hi></p>

                <p><milestone unit="par" n="1"/> Marcellinus Occidentis patricius idemque paganus
                    dum Romanis contra Vandalos apud Carthaginem pugnantibus opem auxiliumque fert,
                    ab iisdem dolo confoditur, pro quibus palam uenerat pugnaturus.</p>
            </div>
            <div type="cap" n="469">
                <p><hi rend="bold">VII. ZENONIS ET MARCIANI.</hi></p>

                <p><milestone unit="par" n="1"/> His consulibus caput Denzicis Hunnorum regis
                    Attilae filii Constantinopolim adlatum est.</p>
            </div>
            <div type="cap" n="470">
                <p><hi rend="bold">VIII. IORDANIS ET SEVERI.</hi></p>

                <p><milestone unit="par" n="1"/> Gennadius Constantinopolitanae ecclesiae pontifex
                    Danihelem prophetam ex integro ad uerbum commentatus est et homilias multas
                    composuit.</p>
            </div>
            <div type="cap" n="471">
                <p><hi rend="bold">VIIII. LEONIS AVG. IIII ET PROBIANI.</hi></p>

                <p><milestone unit="par" n="1"/> Aspar primus patriciorum cum Ardabure et Patriciolo
                    filiis, illo quidem olim patricio, hoc autem Caesare generoque Leonis principis
                    appellato, Arrianus cum Arriana prole spadonum ensibus in palatio uulneratus
                    interiit.</p>
            </div>
            <div type="cap" n="472">
                <p><hi rend="bold">X. MARCIANI ET FESTI.</hi></p>

                <p><milestone unit="par" n="1"/> Vesuuius mons Campaniae torridus intestinis ignibus
                    aestuans exusta euomuit uiscera nocturnisque in die tenebris incumbentibus omnem
                    Europae faciem minuto contexit puluere. Huius metuendi memoriam cineris Byzantii
                    annue celebrant VIII idus Nouemb.</p>
                <p><milestone unit="par" n="2"/> Anthemius imperator Romae a Recimero genero suo
                    occiditur. Loco eius Olybrius substitutus septimo mense imperii sui uita
                    defunctus est.</p>
                <p><milestone unit="par" n="3"/> In Asia aliquantae ciuitates uel oppida terrae motu
                    conlapsa sunt.</p>
            </div>
            <div type="cap" n="473">
                <p><hi rend="bold">XI. LEONIS AVG. V SOLIVS.</hi></p>

                <p><milestone unit="par" n="1"/> Glycerius apud Rauennam plus praesumptione quam
                    electione Caesar factus est.</p>
                <p><milestone unit="par" n="2"/> Constantinopoli seditione in circo orta multi
                    Isaurorum a populo interempti sunt.</p>
            </div>
            <div type="cap" n="474">
                <p><hi rend="bold">XII. LEONIS IVNIORIS SOLIVS.</hi></p>

                <p><milestone unit="par" n="1"/> Leo senior imperator Leone iuniore a se iam Caesare
                    constituto morbo periit, tam sui imperii annis quam huius Leonis regni mensibus
                    computatis annis decem et septem mensibus sex. Zenonem Leo iunior imperator
                    idemque filius principem regni constituit.</p>
                <p><milestone unit="par" n="2"/> Glycerius Caesar Romae imperium tenens a Nepote
                    Marcellini quondam patricii sororis filio imperio expulsus in Portu urbis Romae
                    ex Caesare episcopus ordinatus est et obiit.</p>
            </div>
            <div type="cap" n="475">
                <p><hi rend="bold">XIII. ZENONIS AVG. II SOLIVS.</hi></p>

                <p><milestone unit="par" n="1"/> Zeno imperator Verinae socrus suae et Basilisci
                    fratris eius insidiis circumuentus cum Ariagne uxore sua profugus in Isauriam
                    tetendit. Regnum Zenonis Basiliscus tyrannus inuasit.</p>
                <p><milestone unit="par" n="2"/> Nepos, qui Glycerium regno pepulerat, Romae
                    eleuatus est imperator. Nepote Orestes protinus effugato Augustulum filium suum
                    in imperium conlocauit.</p>
            </div>
            <div type="cap" n="476">
                <p><hi rend="bold">XIIII. BASILISCI ET ARMATI.</hi></p>

                <p><milestone unit="par" n="1"/> Basiliscus tyrannus Marco filio suo Caesare facto,
                    dum contra fidem catholicam Nestoriana perfidia intumescens conatur adsurgere,
                    ante inflatus crepuit quam paenitens stare potuerit. Basiliscus cum filio suo et
                    cum Zenonida uxore sua, iam Zenone pristinum ad imperium remeante, in exilium
                    missus est atque in oppidulo, quod Limnis in prouincia Cappadociae dicitur,
                    trusus fame extabuit.</p>
                <p><milestone unit="par" n="2"/> Odoacar rex Gothorum Romam optinuit. Orestem
                    Odoacer ilico trucidauit. Augustulum filium Orestis Odoacer in Lucullano
                    Campaniae castello exilii poena damnauit. Hesperium Romanae gentis imperium,
                    quod septingentesimo nono urbis conditae anno primus Augustorum Octauianus
                    Augustus tenere coepit, cum hoc Augustulo periit, anno decessorum regni
                    imperatorum quingentesimo uigesimo secundo, Gothorum dehinc regibus Romam
                    tenentibus.</p>
            </div>
            <div type="cap" n="477">
                <p><hi rend="bold">XV. SINE CONSVLIBVS.</hi></p>

                <p><milestone unit="par" n="1"/> Bracilam comitem Odoacer rex apud Rauennam
                    occidit.</p>
            </div>
            <div type="cap" n="478">
                <p><hi rend="bold">I. ILLI SOLIVS.</hi></p>

                <p><milestone unit="par" n="1"/> Theodolus presbyter in Coelesyria multa conscripsit
                    clarusque habetur.</p>
            </div>
            <div type="cap" n="479">
                <p><hi rend="bold">II. ZENONIS AVG. III.</hi></p>

                <p><milestone unit="par" n="1"/> Sabinianus Magnus Illyricianae utriusque militiae
                    ductor creatus curiam fragilem, conlapsumque iustum rei publicae censum uel
                    praepauentem fouit uel dependentem tutatus est. Disciplinae praeterea militaris
                    ita optimus institutor coercitorque fuit, ut priscis Romanorum ductoribus
                    comparetur.</p>
                <p><milestone unit="par" n="2"/> Theodoricum idem Sabinianus regem aput Graeciam
                    debacchantem ingenio magis quam uirtute deterruit.</p>
            </div>
            <div type="cap" n="480">
                <p><hi rend="bold">III. BASILII SOLIVS.</hi></p>

                <p><milestone unit="par" n="1"/> Vrbs regia per quadraginta continuos dies adsiduo
                    terrae motu quassata magnopere sese adflicta deplanxit. Ambae Troadenses
                    porticus conruerunt: aliquantae ecclesiae uel scissae sunt uel conlapsae: statua
                    Theodosii magni in foro Tauri super cochlidem columnam posita conruit duobus
                    fornicibus eiusdem conlapsis. Hunc formidolosum diem Byzantii celebrant VIII
                    kal. Octobris.</p>
                <p><milestone unit="par" n="2"/> His consulibus Nepos, quem dudum Orestes imperio
                    abdicauerat, Viatoris et Ouidae comitum suorum insidiis haut longe a Salonis sua
                    in uilla occisus est.</p>
            </div>
            <div type="cap" n="481">
                <p><hi rend="bold">IIII. PLACIDI SOLIVS.</hi></p>

                <p><milestone unit="par" n="1"/> Theodoricus Triari filius rex Gothorum adscitis
                    suis usque ad Anaplum quarto urbis miliario armatus aduenit: nulli tamen
                    Romanorum noxius continuo reuersus. Porro in Illyricum properans dum inter
                    suorum mouentia plaustra progreditur, iacentis super carpentum teli acumine et
                    pauescentis equi sui inpulsione fixus transuerberatusque interiit.</p>
                <p><milestone unit="par" n="2"/> Sabinianum Magnum mors, quae huic peccanti mundo
                    merito imminet, ante ademit quam integrum defetigatae rei publicae subsidium
                    ferret.</p>
            </div>
            <div type="cap" n="482">
                <p><hi rend="bold">V. TROCONDI ET SEVERINI.</hi></p>

                <p><milestone unit="par" n="1"/> Romanae ecclesiae Felix quadragensimus sextus
                    episcopus ordinatus uixit annos duodecim.</p>
                <p><milestone unit="par" n="2"/> Theodoricus cognomento Valamer utramque Macedoniam
                    Thessaliamque depopulatus est, Larissam quoque metropolim depraedatus.</p>
            </div>
            <div type="cap" n="483">
                <p><hi rend="bold">VI. FAVSTI SOLIVS.</hi></p>

                <p><milestone unit="par" n="1"/> Idem Theodoricus rex Gothorum Zenonis Augusti
                    munificentiis paene pacatus magisterque praesentis militiae factus, consul
                    quoque designatus creditam sibi Ripensis Daciae partem Moesiaeque inferioris cum
                    suis satellitibus pro tempore tenuit.</p>
            </div>
            <div type="cap" n="484">
                <p><hi rend="bold">VII. THEODORICI ET VENANTII.</hi></p>

                <p><milestone unit="par" n="1"/> Illus natione Isaurus, dignitate magister
                    officiorum, amputata apud comitatum auricula Orientem Zenoni infestus inuasit.
                    Porro cum Leontio tyrannidem arripuit.</p>
                <p><milestone unit="par" n="2"/> Totam namque per Africam crudelis Hunerici
                    Vandalorum regis in nostros catholicos persecutio inportata est. Nam exulatis
                    diffugatisque plus quam trecentis triginta quattuor orthodoxorum episcopis
                    ecclesiisque eorum clausis plebs fidelium uariis subacta suppliciis beatum
                    consummauit agonem. <milestone unit="par" n="3"/> Nempe tunc idem rex Hunericus
                    unius catholici adulescentis uitam a natiuitate sua sine ullo sermone ducentis
                    linguam praecepit excidi, idemque mutus quod sine humano auditu Christo credens
                    fidem didicerat, mox praecisa sibi lingua locutus est gloriamque deo in primo
                    uocis suae exordio dedit. <milestone unit="par" n="4"/> Denique ex hoc fidelium
                    contubernio aliquantos ego religiosissimos uiros praecisis linguis manibus
                    truncatis apud Byzantium integra uoce conspexi loquentes. Haec Arrianorum
                    crudelitas in religiosos Christi cultores supra scriptis consulibus mense
                    Februario coepit infligi.</p>
            </div>
            <div type="cap" n="485">
                <p><hi rend="bold">VIII. SYMMACHI SOLIVS.</hi></p>

                <p><milestone unit="par" n="1"/> Longinus Zenonis frater Augusti post decennalem
                    custodiam, quam eidem Illus apud Isauriam inflixerat, ad germanum suum
                    Constantinopolim aduenit.</p>
            </div>
            <div type="cap" n="486">
                <p><hi rend="bold">IX. LONGINI SOLIVS.</hi></p>

                <p><milestone unit="par" n="1"/> Iohannes Antiochenae paroeciae ex grammatico
                    presbyter scripsit aduersum eos,qui in una tantum substantia adorandum adserunt
                    Christum nec adquiescunt duas in Christo confitendas naturas.</p>
            </div>
            <div type="cap" n="487">
                <p><hi rend="bold">X. BOETHII SOLIVS.</hi></p>

                <p><milestone unit="par" n="1"/> Theodoricus rex Gothorum Zenonis Augusti numquam
                    beneficiis satiatus cum magna suorum manu usque ad regiam ciuitatem et
                    Melentiadam oppidum infestus accessit plurimaque loca igne cremata ad Nouensem
                    Moesiae ciuitatem, unde aduenerat, remeauit.</p>
            </div>
            <div type="cap" n="488">
                <p><hi rend="bold">XI. DYNAMII ET SIFIDII.</hi></p>

                <p><milestone unit="par" n="1"/> Leontius interrex et Illus tyrannus in Papyrio
                    Isauriae castello capti decollatique sunt. Capita eorum Constantinopolim adlata
                    praefixa hastilibus tabuere.</p>
                <p><milestone unit="par" n="2"/> Eodem anno Theodoricus rex omnium suorum
                    multitudine adsumpta Gothorum in Italiam tetendit.</p>
            </div>
            <div type="cap" n="489">
                <p><hi rend="bold">XII. EVSEBII ET PROBINI.</hi></p>

                <p><milestone unit="par" n="1"/> Idem Theodoricus rex Gothorum optatam occupauit
                    Italiam. Odoacer itidem rex Gothorum metu Theodorici perterritus Rauennam est
                    clausus. Porro ab eodem Theodorico periuriis inlectus interfectusque est.</p>
            </div>
            <div type="cap" n="490">
                <p><hi rend="bold">XIII. LONGINI II ET FAVSTI.</hi></p>

                <p><milestone unit="par" n="1"/> Zenon imperator Pelagii gulam in insula quae
                    Panormum dicitur laqueo frangi praecepit.</p>
            </div>
            <div type="cap" n="491">
                <p><hi rend="bold">XIIII. OLYBRII SOLIVS.</hi></p>

                <p><milestone unit="par" n="1"/> Zenon Augustus uita decessit tam sui imperii annis
                    quam Basilisci tyrannidis mensibus conputatis anno XVII mense sexto. Anastasius
                    ex silentiario imperator creatus est.</p>
                <p><milestone unit="par" n="2"/> Bellum plebeium inter Byzantios ortum parsque urbis
                    plurima atque circi igne combusta.</p>
            </div>
            <div type="cap" n="492">
                <p><hi rend="bold">XV. ANASTASII AVG. ET RVFI.</hi></p>

                <p><milestone unit="par" n="1"/> Dum bellum paratur Isauricum dumque iidem Isauri
                    imperium sibi uindicare nituntur, in Frygia iuxta Cottiaium ciuitatem undique
                    confluunt, ibique Lilingis, segnis quidem pede, sed eques in bello acerrimus a
                    Romanis primus in proelio trucidatur, omnesque simul Isauri fugae dediti per
                    montana asperaque loca Isauriam repetunt. Hoc bellum Isauricum per sex annos
                    tractum est.</p>
            </div>
            <div type="cap" n="493">
                <p><hi rend="bold">I. EVSEBII II ET ALBINI.</hi></p>

                <p><milestone unit="par" n="1"/> Bella ciuilia aduersus Anastasii regnum apud
                    Constantinopolim gesta sunt: statuae regis reginaeque funibus ligatae atque per
                    urbem tractae.</p>
                <p><milestone unit="par" n="2"/> Iulianus magister militiae nocturno proelio pugnans
                    Scythico ferro in Thracia confossus interiit.</p>
            </div>
            <div type="cap" n="494">
                <p><hi rend="bold">II. ASTERII ET PRAESIDII.</hi></p>

                <p><milestone unit="par" n="1"/> Anastasius imperator contra orthodoxorum fidei
                    maiestatem intestina coepit proelia commouere: piaculi sui perfidiam prius in
                    Eufemium urbis episcopum sibi pro orthodoxorum fide uiriliter resultantem
                    profano manifestauit ingenio.</p>
                <p><milestone unit="par" n="2"/> Laudicia, Hierapolis et Tripolis atque Agathicum
                    uno tempore unoque terrae motu conlapsae sunt.</p>
                <p><milestone unit="par" n="3"/> Romanae ecclesiae quadragensimus septimus Gelasius
                    episcopus ordinatus uixit annos quattuor.</p>
            </div>
            <div type="cap" n="495">
                <p><hi rend="bold">III. VIATORIS SOLIVS.</hi></p>

                <p><milestone unit="par" n="1"/> Eufemius augustae ciuitatis antistes, de quo
                    superius fecimus mentionem, falso ab Anastasio principe accusatus atque damnatus
                    in exilium ductus est. Locum Eufemii Macedonius tenuit.</p>
            </div>
            <div type="cap" n="496">
                <p><hi rend="bold">IIII. PAVLI SOLIVS.</hi></p>

                <p><milestone unit="par" n="1"/> Augustatico suo dudum Anastasius militibus
                    praestito donatiuum quoque hoc fratre consule tribuit.</p>
                <p><milestone unit="par" n="2"/> India Anastasio principi elephantum, quem Plautus
                    poeta noster lucabum nomine dicit, duasque camelopardalas pro munere misit.</p>
            </div>
            <div type="cap" n="497">
                <p><hi rend="bold">V. ANASTASII AVG. II SOLIVS.</hi></p>

                <p><milestone unit="par" n="1"/> Solis defectus apparuit.</p>
                <p><milestone unit="par" n="2"/> Bellumque Isauricum hoc sexto anno sedatum.</p>
                <p><milestone unit="par" n="3"/> Athenodorus Isaurorum primus in Isauria captus
                    decollatusque est: caput eius Tarsum ciuitatem adlatum pro portis hastili fixum
                    extabuit.</p>
            </div>
            <div type="cap" n="498">
                <p><hi rend="bold">VI. IOHANNIS SCYTHAE ET PAVLINI.</hi></p>

                <p><milestone unit="par" n="1"/> Romanae ecclesiae quadragensimus octauus Anastasius
                    pontifex ordinatus uixit annos II.</p>
                <p><milestone unit="par" n="2"/> Longinus Isaurus cognomento Selinunteus apud
                    Antiochiam Isauriae ciuitatem a comite Prisco captus Constantinopolim missus est
                    catenatusque per agentem circumductus Anastasio principi et populo ingens
                    spectaculum fuit, uariisque deinde cruciatibus apud Nicaeam Bithyniae ciuitatem
                    expensus est.</p>
                <p><milestone unit="par" n="3"/> Nummis, quos Romani Terentianos uocant, Graeci
                    follares, Anastasius princeps suo nomine figuratis placibilem plebi
                    commutationem distraxit.</p>
            </div>
            <div type="cap" n="499">
                <p><hi rend="bold">VII. IOHANNIS GIBBI SOLIVS.</hi></p>

                <p><milestone unit="par" n="1"/> Aristus Illyricianae ductor militae cum quindecim
                    milibus armatorum et cum quingentis uiginti plaustris armis ad proeliandum
                    necessariis oneratis contra Bulgares Thraciam deuastantes profectus est. Bellum
                    iuxta Tzurtam fluuium consertum, ubi plus quam quattuor milia nostrorum aut in
                    fuga aut in praecipitio ripae fluminis interempta sunt. Ibique Illyriciana
                    uirtus militum periit, Nicostrato, Innocentio, Tanco et Aquilino comitibus
                    interfectis.</p>
                <p><milestone unit="par" n="2"/> Hoc anno ingens terrae motus Ponticam concussit
                    prouinciam.</p>
            </div>
            <div type="cap" n="500">
                <p><hi rend="bold">VIII. PATRICII ET HYPATII.</hi></p>

                <p><milestone unit="par" n="1"/> Romanae ecclesiae quadragensimus nonus Symmachus
                    episcopus factus uixit annos quindecim.</p>
                <p><milestone unit="par" n="2"/> Anastasius imperator donatiuum Illyriis militibus
                    per Paulum tribunum notariorum misit.</p>
            </div>
            <div type="cap" n="501">
                <p><hi rend="bold">IX. POMPEI ET AVIENI.</hi></p>

                <p><milestone unit="par" n="1"/> Constantio praefecto urbis ludos theatrales
                    meridiano tempore spectante pars in eodem spectaculo cerealis parti aduersae
                    caeruleae occultas praeparauit insidias. Nam enses saxaque in uasis inclusa
                    fictilibus eademque arma diuersis pomis desuper cumulata sub theatri porticu
                    ritu uendentium statuit. <milestone unit="par" n="2"/> Dum residente Constantio
                    ex more ciuium concrepant uoces, ante uisa quam audita arma excutiuntur saxaque
                    in incautos ciues instar imbrium iaciuntur ensesque uibrantes in amicorum inque
                    uicinorum sanguine obliti suis cum percussoribus debacchantur: nutat et
                    congemescit theatri cauea et refugientium huc atque illuc suorum pedibus
                    conculcata occisorumque foedata cruore deplangit. <milestone unit="par" n="3"/>
                    Plus enim quam tria milia ciuium saxis gladiisque conpressionibus et aquis
                    proscaenii amissos urbs augusta defleuit.</p>
            </div>
            <div type="cap" n="502">
                <p><hi rend="bold">X. PROBI ET AVIENI.</hi></p>

                <p><milestone unit="par" n="1"/> Consueta gens Bulgarorum depraedatam saepe
                    Thraciam, nullo Romanorum milite resistente, iterum deuastata est.</p>
                <p><milestone unit="par" n="2"/> Amidam opulentissimam ciuitatem monachorum eius
                    astu proditam Choadis rex Persarum quinto mense, quam expugnare eam coeperat,
                    inrupit, proditoresque eius monachos obtruncauit.</p>
            </div>
            <div type="cap" n="503">
                <p><hi rend="bold">XI. DEXICRATIS ET VOLVSIANI.</hi></p>

                <p><milestone unit="par" n="1"/> Tres Romanorum ductores Patricius, Hypatius et
                    Areobindas, qui cum quindecim milibus armatorum olim in Persas missi fuerant
                    pugnaturi, iuxta Syficum castellum cum iisdem Persis sine audacia conflixerunt,
                    multis tunc militum ductoribus de proelio fugientibus caesis. Inmenso dehinc
                    auri pondere hostibus dato captam rebusque uacuam Amidam ciuitatem iidem nostri
                    redemere ductores, iam Celere magistro officiorum sibi cum duobus milibus
                    bellatorum in subsidium destinato.</p>
            </div>
            <div type="cap" n="504">
                <p><hi rend="bold">XII. CETHEGI SOLIVS.</hi></p>

                <p><milestone unit="par" n="1"/> Interea Celer magister officiorum per Callinicum
                    Mesopotamiae ciuitatem armatum ducens militem ad deuastanda Persarum rura
                    discurrit, plurimos agrestes rusticis intentos laboribus more pecudum trucidat,
                    pastores diuersorum pecorum cum numerosa iumenta abducit, castella latere
                    lutoque constructa inuadit, usque ad pontem Ferreum sic nomine dictum cuncta
                    uastando progreditur, omnique praeda potitus ad communia castra ditato milite
                    remeat. Aliquanta dehinc ob percutiendum foedus cum Persis deliberat, misso ad
                    se pro pepigendo foedere Armonio a secretis.</p>
            </div>
            <div type="cap" n="505">
                <p><hi rend="bold">XIII. SABINIANI ET THEODORI.</hi></p>

                <p><milestone unit="par" n="1"/> Idem Sabinianus Sabiniani Magni filius ductorque
                    militiae delegatus contra Mundonem Getam arma construxit. Decem milia armatorum
                    sibimet adscitorum plaustraque armis atque conmeatibus secum trahens pugnaturus
                    accessit. Commissoque ad Horreo Margo proelio multis suorum militibus in hoc
                    conflictu perditis et in Margo flumine enecatis, amissis praeterea plaustris in
                    castellum, quod Nato dicitur, cum paucis fugit. Tanta in hoc lamentabili bello
                    spes militum cecidit, ut quantum apud mortales nequaquam potuerit reparari.</p>
            </div>
            <div type="cap" n="506">
                <p><hi rend="bold">XIIII. AREOBINDAE ET MESSALAE.</hi></p>

                <p><milestone unit="par" n="1"/> His consulibus Anastasii principis statua in eodem
                    loco, quo dudum Theodosii magni steterat, super inmanem columnam in foro Tauri
                    statuta est.</p>
            </div>
            <div type="cap" n="507">
                <p><hi rend="bold">XV. ANASTASII AVG. III.</hi></p>

                <p><milestone unit="par" n="1"/> Seditio popularis in circo facta est: miles ei
                    armatus obstitit.</p>
                <p><milestone unit="par" n="2"/> Gradus circi septentrionalis sua cum fornice
                    incensi conlapsique sunt Anastasio Caesare in processibus commorante.</p>
            </div>
            <div type="cap" n="508">
                <p><hi rend="bold">I. CELERIS ET VENANTII.</hi></p>

                <p><milestone unit="par" n="1"/> Romanus comes domesticorum et Rusticus comes
                    scholariorum cum centum armatis nauibus totidemque dromonibus octo milia militum
                    armatorum secum ferentibus ad deuastanda Italiae litora processerunt et usque ad
                    Tarentum antiquissimam ciuitatem adgressi sunt, remensoque mari inhonestam
                    uictoriam, quam piratico ausu Romani ex Romanis rapuerunt, Anastasio Caesari
                    reportarunt.</p>
            </div>
            <div type="cap" n="509">
                <p><hi rend="bold">II. OPPORTVNI SOLIVS.</hi></p>

                <p><milestone unit="par" n="1"/> Orto augusta urbe incendio utramque porticum a foro
                    Constantini usque ad Perdicae tenuissimam statuam ignis in puluerem redegit.</p>
                <p><milestone unit="par" n="2"/> Portus Iuliani undis suis rotalibus machinis prius
                    exhaustus caenoque effosso purgatus est.</p>
            </div>
            <div type="cap" n="510">
                <p><hi rend="bold">III. BOETHII SOLIVS.</hi></p>

                <p><milestone unit="par" n="1"/> Simulacrum aeneum in foro Strategii super fornicem
                    residens et cornu copiae Fortunae retinens incendio proflammatum est
                    conbustumque amisit brachium, quod tamen statuarii continuo solidarunt.</p>
                <p><milestone unit="par" n="2"/> Appius patricius exsulatus est.</p>
                <p><milestone unit="par" n="3"/> Constantinus olim magister militiae episcopus
                    Laodiciae ordinatus.</p>
            </div>
            <div type="cap" n="511">
                <p><hi rend="bold">IIII. SECVNDINI ET FELICIS.</hi></p>

                <p><milestone unit="par" n="1"/> Macedonius augustae urbis episcopus, licet olim
                    Anastasii imperatoris dolis fallaciisque circumuentus prauorumque testimoniis
                    eidem Caesari accusatus, quoniam tomum sanctorum patrum apud Calchedonam sancta
                    dudum subscriptione roboratum eidem principi dare distulit, ab eodem Euchaita in
                    exilium deputatus. Locum Macedonii Timotheus meridiano tempore ab Anastasio
                    Caesare episcopus ordinatus inuasit.</p>
            </div>
            <div type="cap" n="512">
                <p><hi rend="bold">V. PAVLI ET MVSCIANI.</hi></p>

                <p><milestone unit="par" n="1"/> Saepe caelum a septentrionali plaga ardere uisum
                    est.</p>
                <p><milestone unit="par" n="2"/> Die dominicorum, dum iubente Anastasio Caesare per
                    Marinum perque Platonem in ecclesiae pulpito consistentes in hymnum trinitatis
                    deipassianorum quaternitas additur, multi orthodoxorum pristina uoce psallentes
                    perfidosque praecones clamoribus obiurgantes in eiusdem ecclesiae gremio caesi
                    sunt ductique in carceres perierunt. <milestone unit="par" n="3"/> Altera
                    nihilominus die in atrio sancti Theodori maiore caede catholici pro fide unica
                    perculsi sunt. Quapropter commota orthodoxorum agmina die sequenti, id est VIII
                    idus Nouemb., in quo die memoria cineris dudum totam Europam tegentis apud
                    Byzantios celebratur, in foro Constantini undique confluunt. <milestone
                        unit="par" n="4"/> Quorum alii quidem, ceteris die noctuque hymnum
                    trinitatis Christo deo psallentibus, totam peragrant ciuitatem et Anastasii
                    Caesaris monastico habitu adsentatores ferro flammisque interimunt: alii claues
                    portarum omniumque signa militaria ad forum, quo religionis castra metati
                    fuerant, deferunt ibique Anastasio Caesare in processibus degente Areobindam
                    sibi imperatorem fieri clamitant. <milestone unit="par" n="5"/> Imaginibus
                    deinde statuisque Anastasii in terram deiectis Celerem et Patricium senatores ad
                    se supplicandi sibi uel satisfaciendi gratia missos iactis pluuiae instar
                    lapidibus reppulerunt domibus Marini et Pompei succensis. <milestone unit="par"
                        n="6"/> In circum ad Anastasium ante suum solium consistentes hymnum
                    trinitatis iuxta morem catholicorum concinentes coruscansque euangelium
                    crucemque Christi ferentes e foro plurimi conuenerunt, Marinum Platonemque
                    prauitatis eius auctores feris subici conclamantes. <milestone unit="par" n="7"
                    /> Hos ciues idem Anastasius Caesar solitis periuriis simulatisque uocibus, sese
                    facturum cuncta promittens, tertio die quam in forum aduenerant sine ullo rerum
                    effectu ad sua fecit habitacula repedare.</p>
                <p><milestone unit="par" n="8"/> Porro redintegrata Anastasius prauitate infamem et
                    inridendam synodum apud Sidonem ciuitatem, cuius de nomine in ridiculis nomina
                    praeponuntur, octoginta ferme perfidorum episcopis congregatis aduersum
                    orthodoxorum episcopos fieri imperauit.</p>
                <p><milestone unit="par" n="9"/> Flauianus Antiochiae catholicus patriarcha et
                    Iohannes Paltensium oppidi pontifex, quoniam hunc coetum sacrilegum refellerant,
                    in castellum quod Petra dicitur exules missi sunt. Ibi Flauianus confessor
                    Christi in domino requieuit, Iohannem Iustinus Augustus, mox imperator factus
                    est, reuocauit.</p>
                <p><milestone unit="par" n="10"/> His fere temporibus solis defectus contigit.</p>
                <p><milestone unit="par" n="11"/> Gens Herulorum in terras atque ciuitates Romanorum
                    iussu Anastasii Caesaris introducta.</p>
            </div>
            <div type="cap" n="513">
                <p><hi rend="bold">VI. CLEMENTINI ET PROBI.</hi></p>

                <p><milestone unit="par" n="1"/> Seuerus Eutychetis perfidiae cultor Anastasio
                    Caesare uolente sedem Flauiani antistitis ex monacho factus episcopus occupauit.
                    Dorotheus Ancyrae ciuitatis uenerandus antistes Anastasio principi propter
                    unicam orthodoxorum fidem iugiter aduersarius finem uiuendi, quem sibimet misso
                    contra se a Caesare magistriano ipse praedixerat, in dicto tempore fecit.</p>
            </div>
            <div type="cap" n="514">
                <p><hi rend="bold">VII. SENATORIS SOLIVS.</hi></p>

                <p><milestone unit="par" n="1"/> Vitalianus Scytha, adsumpta Romanorum equitum
                    peditumque plus quam sexaginta milia armatorum in triduo congregatorum, in locum
                    qui Septimus dicitur aduenit ibique castra metatus est, dispositisque a mari in
                    mare suorum ordinibus ipse ad usque portam, quae aurea dicitur, sine ullius
                    accessit dispendio, scilicet pro orthodoxorum se fide proque Macedonio urbis
                    episcopo incassum ab Anastasio principe exulato Constantinopolim accessisse
                    asserens. Porro Anastasii simulationibus atque periuriis per Theodorum
                    internuntium inlectus atque inlusus octauo die quam urbem accesserat
                    remeauit.</p>
                <p><milestone unit="par" n="2"/> Hinc Odyssum Moesiae ciuitatem Vitalianus
                    pernoctans astu ingressus est.</p>
                <p><milestone unit="par" n="3"/> Cyrillum lenocinantem magis quam strenuum militiae
                    ductorem inter duas paelices Vitalianus repperit dormientem, eumque abstractum
                    mox cultro Getico iugulauit hostemque se Anastasio Caesari palam aperteque
                    exhibuit.</p>
            </div>
            <div type="cap" n="515">
                <p><hi rend="bold">VIII. ANTHEMII ET FLORENTII.</hi></p>

                <p><milestone unit="par" n="1"/> Romanae ecclesiae quinquagensimus Hormisda
                    episcopus ordinatus uixit annos nouem.</p>
                <p><milestone unit="par" n="2"/> Idem Vitalianus eidem Anastasio imperatori immanior
                    factus est inimicus: praemissis quippe suorum equitibus armatisque nauiculis
                    sinistro sibi litore decurrentibus ipse peditum armis stipatus Systhenense
                    praedium ingressus est totiusque loci palatium habuit mansionem. <milestone
                        unit="par" n="3"/> Missi sunt ad Vitalianum a Caesare senatores, qui pacis
                    cum eo leges componerent: nongenta pondo auri, exceptis regalibus muneribus, pro
                    pretio tunc accepit Hypatii, iam mille centum auri libris cum Vranio captiuo
                    sibi a suis in Sozopoli oblatis. <milestone unit="par" n="4"/> Magister militum
                    Vitalianus per Thracias factus Hypatium, quem captiuum catenatumque apud Acres
                    castellum tenebat, reuersus suo remisit auunculo.</p>
                <p><milestone unit="par" n="5"/> Ea tempestate Hunni Armenia transmissa totam
                    Cappadociam deuastantes usque Lycaoniam perrexerunt.</p>
                <p><milestone unit="par" n="6"/> Ariagne Augusta sexaginta annis in palatio exactis
                    uita decessit.</p>
            </div>
            <div type="cap" n="516">
                <p><hi rend="bold">IX. PETRI SOLIVS.</hi></p>

                <p><milestone unit="par" n="1"/> Mutata fide Anastasius imperator Vitaliano succedit
                    eidemque Rufinum destinat successorem.</p>
                <p><milestone unit="par" n="2"/> Helias Hierosolymitanae urbis episcopus in uilla
                    quae Haila dicitur ab eodem principe relegatus emoritur.</p>
                <p><milestone unit="par" n="3"/> Laurentium praeterea Lychnidensem, Domnionem
                    Serdicensem, Alcissum Nicopolitanum, Gaianum Naisitanum et Euangelum
                    Pantaliensem, catholicos Illyrici sacerdotes, suis Anastasius praesentari iussit
                    obtutibus. Alcissus et Gaianus episcopi apud Byzantium uita defuncti sunt unoque
                    sepulchro reconditi. Domnione et Euangelo ad sedes proprias ob metu Illyriciani
                    catholici militis extemplo remissis solus Laurentius Anastasium imperatorem in
                    palatio pro fide catholica saepe conuincens apud comitatum ac si in exilio
                    relegatus retentusque est, mobiliorque deinde corpore, quam Constantinopolim
                    aduenerat, effectus. Nam septimo infirmitatis suae anno idem Laurentius fide sua
                    et Christi gratia in atrio Cosmae et Damiani sanatus est pedibusque sistere
                    propriis gressibusque meruit confirmari suaeque dein patriae incolumis reddi,
                    ibique maior octogenario requiescit.</p>
            </div>
            <div type="cap" n="517">
                <p><hi rend="bold">X. ANASTASII ET AGAPITI.</hi></p>

                <p><milestone unit="par" n="1"/> Olla illa, quae in Hieremia uate ab aquilone
                    aduersum nos nostraque delicta saepe succenditur, tela ignita fabricauit
                    maximamque partem Illyrici iisdem iaculis uulnerauit. Duae tunc Macedoniae
                    Thessaliaque uastatae et usque Thermopylas ueteremque Epirum Getae equites
                    depraedati sunt. Mille tunc librarum auri denarios per Paulum Anastasius
                    imperator pro redimendis Romanorum captiuis Iohanni praefecto Illyrici misit:
                    deficiente pretio uel inclusi suis cum domunculis captiui Romani incensi sunt
                    uel pro muris clausarum urbium trucidati.</p>
            </div>
            <div type="cap" n="518">
                <p><hi rend="bold">XI. MAGNI SOLIVS.</hi></p>

                <p><milestone unit="par" n="1"/> In prouincia Dardania adsiduo terrae motu uiginti
                    quattuor castella uno momento conlapsa sunt: quorum duo suis cum habitatoribus
                    demersa, quattuor dimidia aedificiorum suorum hominumque amissa parte destructa,
                    undecim tertia domorum totidemque populi clade deiecta, septem quarta tectorum
                    suorum totaque plebis parte depressa, uicina uero metu ruinarum despecta sunt.
                    Scupus namque metropolis, licet sine ciuium suorum hostem fugientium clade,
                    funditus tamen corruit. Plurimi totius prouinciae montes hoc terrae motu scissi
                    sunt saxaque suis euulsa conpagibus deuolutaque arborum crepido. Per triginta
                    passuum milia patens et in duodecim pedum latitudinem dehiscens profundam
                    aliquantis uoraginem ciuibus castellorum saxorumque ruinas uel adhuc hostium
                    incursiones fugientibus iussa parauit. Vno in castello regionis Gauisae, quod
                    Sarnonto dicitur, ruptis tunc terra uenis et ad instar torridae fornacis
                    exaestuans diutinum altrinsecus feruentemque imbrem euomuit.</p>
                <p><milestone unit="par" n="2"/> Anastasius imperator subita morte praeuentus maior
                    octogenario periit: regnauit annos uiginti septem menses duos dies uiginti
                    nouem.</p>
                <p><milestone unit="par" n="3"/> Daras ciuitate huiuscemodi condita in Mesopotamia.
                    Daras quaedam possessio LX ab Amida ciuitate miliario ad austrum sita et
                    quindecim milibus a Nisibino oppido ad occasum distans Amidensi ecclesiae
                    reditum pensauit. Huius ergo humilis uillae casas Anastasius imperator ob
                    condendam ibi ciuitatem dato pretio emit, missisque continuo praefabris construi
                    praecepit: Calliopium deinde Antiochenae urbis patricium huic operi praefecit.
                    Nempe hic collem in planitiem desinentem mira sagacitate ob fundamenta locanda
                    sulcum sarculo designauit, murisque firmissimis fascia tenus consummatis undique
                    texit. Riuum quoque, qui ex praedii nomine, iuxta quod nascitur, Cordissus
                    nominatur serpensque murmurat, quintoque miliario eundem collem nouamque diuidit
                    ciuitatem, concesso utrique ostio prolabentem inclusit. Publicis praeterea
                    moenibus decoratae ciuitati pristinum nomen uillae reliquit. Ingens huius
                    frontispicium ciuitatis in editiori loco constructa murisque continuata turris
                    Herculea sic nomine dicta suscipitur Nisibin quidem ad orientem, Amidam huius ad
                    aquilonem respiciens.</p>
                <lb/>
                <p><hi rend="italic">CONTINVATIO EDITIONIS SECVNDAE</hi></p>
            </div>
            <div type="cap" n="519">
                <p><hi rend="bold">XII. IVSTINI AVG. ET EVTHARICI.</hi></p>

                <p><milestone unit="par" n="1"/><milestone unit="MSS" n="T"/> Iustinus a senatu
                    electus imperator continuo ordinatus est.</p>
                <p><milestone unit="MSS" n="S"/> Iustinus imperator creatus.</p>
                <p><milestone unit="par" n="2"/><milestone unit="MSS" n="T"/> Amantius palatii
                    praepositus, Andreas, Misahel et Ardabur cubicularii Manichaeorum fautores et
                    Iustini Augusti deprehensi sunt proditores. Quorum duo Amantius et Andreas ferro
                    trucidati sunt, Misahel et Ardabur Serdicam in exilium missi. Theocritus Amantii
                    satelles, quem idem Amantius praepositus ad regnandum clam praeparauerat,
                    comprehensus et in carcere saxis contusus ingentibus periit salsoque in gurgite
                    iacuit, sepultura quoque cum inperio, cui inhiarat, caruit.</p>
                <p><milestone unit="MSS" n="S"/> Amantius palatii praepositus et Andreas
                    cubicularius uterque regni eius inimicus in insula decapitatus est.</p>
                <p><milestone unit="par" n="3"/><milestone unit="MSS" n="T"/> Vitalianus Scytha
                    Iustini principis pietate ad rem publicam reuocatus Constantinopolim ingressus
                    est septimoque receptionis suae die magister militum ordinatus.</p>
                <p><milestone unit="MSS" n="S"/> Vitalianus Scytha urbem data acceptaque fide
                    accitus ingreditur statimque magister militum ordinatus.</p>
            </div>
            <div type="cap" n="520">
                <p><hi rend="bold">XIII. VITALIANI ET RVSTICI.</hi></p>

                <p><milestone unit="par" n="1"/> Vitalianus consul septimo mense consulatus sui
                    sedecim uulneribus confossus, in palatio cum Celeriano et Paulo satellitibus
                    suis interemptus est.</p>
            </div>
            <div type="cap" n="521">
                <p><hi rend="bold">XIIII. IVSTINIANI ET VALERII.</hi></p>

                <p><milestone unit="par" n="1"/> Famosissimum hunc consulatum Iustinianus consul
                    omnium Orientalium consulum profecto munificentior his liberalitatibus edidit.
                    Nam ducenta octoginta octo milia solidorum in populum inque spectacula siue in
                    spectaculorum machinam distributa, uiginti leones, triginta pardos exceptis
                    aliis feris in amphitheatro simul exhibuit. Numerosos praeterea faleratosque in
                    circo caballos iam donatis quoque impertiuit aurigis, una dumtaxat ultimaque
                    mappa insanienti populo denegata.</p>
            </div>
            <div type="cap" n="522">
                <p><hi rend="bold">XV. SYMMACHI ET BOETHII.</hi></p>
            </div>
            <div type="cap" n="523">
                <p><hi rend="bold">I. MAXIMI SOLIVS.</hi></p>

                <p><milestone unit="par" n="1"/> Plerique lapidatorum, percussorum urbisque
                    depopulatorum sua ob scelera deprehensi ferro, igni suspendioque expensi sunt,
                    gratum bonis ciuibus spectaculum exhibentes.</p>
            </div>
            <div type="cap" n="524">
                <p><hi rend="bold">II. IVSTINI AVGVSTI II ET OPILIONIS.</hi></p>

                <p><milestone unit="par" n="1"/> His cons. inopia olei magnam penuriam in populum
                    inportauit.</p>
            </div>
            <div type="cap" n="525">
                <p><hi rend="bold">III. FILOXENI ET PROBI.</hi></p>

                <p><milestone unit="par" n="1"/> Iohannes Romanae ecclesiae papa LI anno Petri
                    apostolorum pontificumque praesulis quadringentensimo octogensimo quinto
                    sessionis eius, Theodorico rege sese <gap/> pro Arrianis suae caerimoniae
                    reparandis, solus dumtaxat Romanorum sibimet decessorum urbe digressus
                    Constantinopolim uenit. Miro honore susceptus est: dexter dextrum ecclesiae
                    insedit solium diemque domini nostri resurrectionis plena uoce Romanis precibus
                    celebrauit.</p>
            </div>
            <div type="cap" n="526">
                <p><hi rend="bold">IIII. OLYBRII SOLIVS.</hi></p>

                <p><milestone unit="par" n="1"/> Totam quidem Antiochiam Syriae ciuitatem repens
                    inter prandendum terrae motus inuasit: alioquin occiduam urbis magnamque eius
                    partem sinistris mox uentis undique flantibus flammasque coquinarum pro tempore
                    aestuantes ruentia in aedificia miscentibus duplex torridumque exitium
                    inportauit. Eufrasium quoque totius urbis episcopum adempto eius capite combusto
                    simul obruit sepulchro: obelisco circi inuerso et humi defosso.</p>
            </div>
            <div type="cap" n="527">
                <p><hi rend="bold">V. MAVORTII SOLIVS.</hi></p>

                <p><milestone unit="par" n="1"/> Anno regiae urbis conditae centesimo nonagensimo
                    septimo Iustinus imperator Iustinianum ex sorore sua nepotem iamdudum a se
                    Nobilissimum designatum participem quoque regni sui successoremque creauit
                    kalendas Apriles: ipse uero quarto ab hoc mense uita decessit, anno imperii nono
                    mense secundo.</p>
            </div>
            <div type="cap" n="528">
                <p><hi rend="bold">VI. IVSTINIANI AVGVSTI SOLIVS.</hi></p>

                <p><milestone unit="par" n="1"/> Anno regiae urbis conditae centesimo nonagensimo
                    octauo regium uestibulum priscumque in eo solium ob aspicienda probandaque in
                    circo certamina structum uictor Iustinianus princeps eminentiorem clarioremque
                    quam fuerat et utramque senatorum ex more spectantium porticum solita
                    magnanimitate redintegrauit, bonis quidem agitatoribus praemium, ignauis autem
                    seueritatem innuens.</p>
            </div>
            <div type="cap" n="529">
                <p><hi rend="bold">VII. DECII SOLIVS.</hi></p>

                <p><milestone unit="par" n="1"/> Parthis bella mouentibus arma Romanus parauit
                    exercitus finesque suos rebellans tutatus est. Haec expeditio nostrorum paene
                    per quinquennium tenuit, digressaque Oriente Africam petiit, contra Vandalos
                    feliciter dimicatura.</p>
            </div>
            <div type="cap" n="530">
                <p><hi rend="bold">VIII. LAMPADII ET ORESTIS.</hi></p>

                <p><milestone unit="par" n="1"/> Mundo Illyricianae utriusque militiae ductor dudum
                    Getis Illyricum discursantibus primus omnium Romanorum ducum incubuit eosque
                    haut paucis eorum interemptis fugauit. His autem deinde consulibus idem dux
                    audaciae suae secundus in Thraciam quoque aduolans praedantes eam Bulgares
                    felicior pugnans cecidit, quingentis eorum in proelio trucidatis.</p>
            </div>
            <div type="cap" n="531">
                <p><hi rend="bold">IX. POST CONSVLATVM LAMPADII ET ORESTIS.</hi></p>

                <p><milestone unit="par" n="1"/> His consulibus codex Iustinianus orbi promulgatus
                    est.</p>
            </div>
            <div type="cap" n="532">
                <p><hi rend="bold">X. ITEM POST CONSVLATVM LAMPADII ET ORESTIS.</hi></p>

                <p><milestone unit="par" n="1"/> Hypatius, Pompeius et Probus genere consobrini
                    diuique Anastasii nepotes imperium, quod sibi singuli indigna ambitione
                    exoptabant, idibus Ianuariis iam plerisque nobilium coniuratis omnique
                    seditiosorum turba armis donisque ministratis inlecta dolis inuadere
                    temptauerunt atque per quinque continuos dies urbem regiam rapinis, ferro
                    igneque per sceleratos ciues sine certo interrege discursantes hostili
                    impietate, ipsi se fideles rei publicae in palatio dissimulantes, depopulati
                    sunt. Quinta uero huius nefandi facinoris die, dum de foro Hypatius sceleratorum
                    comitum manibus torque redimitus aureo et Pompeius comes eius sua sub ueste
                    loricatus ad inuadendum conscendunt palatium, uterque eorum ante fores palatii
                    captus est statimque piissimi principis nostri nutu catenatus trucidatusque
                    poenas luit et ante imperium perdidit quam haberet, innumeris passim in circo
                    populis trucidatis et tyrannorum sociis continuo proscriptis. Ecclesia tunc
                    incensa mox coepit ab eodem Augusto renouari.</p>
            </div>
            <div type="cap" n="533">
                <p><hi rend="bold">XI. IVSTINIANI AVGVSTI III.</hi></p>

                <p><milestone unit="par" n="1"/> Post diuturnum immanemque laborem contra Medos
                    Romanis gestum sudoribus tandem per Rufinum patricium perque Hermogenem
                    magistrum officiorum, utrumque legatum a principe nostro missum, pax cum Parthis
                    depecta est sponsione percussi foederis ab utroque imperatore inuicem sibi
                    muneraque deinde concordiae missa.</p>
            </div>
            <div type="cap" n="534">
                <p><hi rend="bold">XII. IVSTINIANI AVGVSTI IIII ET PAVLINI.</hi></p>

                <p><milestone unit="par" n="1"/> Prouincia Africa, quae in diuisione orbis terrarum
                    a plerisque in parte tertia posita est, uolente deo uindicata est. Carthago
                    quoque ciuitas eius anno excidionis suae nonagensimo sexto pulsis deuictisque
                    Vandalis et Gelimer rege eorum capto et Constantinopolim misso, quarto
                    Iustiniani principis consulatu, ipsius moderatione recepta est, sua cum patria
                    firmius, quam dudum fuerat, redintegrata.</p>
            </div> 
            
            
            <div type="pr" n="pr"><head>ADDITAMENTVM.</head>
            <p>Quo tempore Theodahadus rex Gothorum Amalasuentham reginam
                creatricem suam de regno pulsam in insula laci Vulsinensis occidit. Cuius mortem
                imperator Iustinianus ut doluit, sic est et ultus.</p></div>
           
            <div type="cap" n="535">
                <p><hi rend="bold">XIII. BELISARII SOLIVS.</hi></p>
                <p><milestone unit="par" n="1"/> Postquam Carthago Libyaque suo cum rege Gelimero
                    per Belisarium est subiugata, de Roma Italiaque deliberat imperator: iterumque
                    expeditio iterumque classis paratur idemque ductor qui consul eligitur, rectoque
                    nauigio Siciliam properat, Catinam Syracusam sine mora, immo omnem peruadit
                    Trinacriam. Ibique comperiens quod in Africa ciuile bellum exoritur et miles in
                    proprio duce insurgit, cum paucis ad Africam tendit, Solomoni qui praeerat
                    subuenit: exercitum uero partim blandiendo, partim ulciscendo, inimicum tyrannum
                    effugando, rei publicae consulit utilitati remensoque nauigio Trinacriam
                    redit.</p>
                <p><milestone unit="par" n="2"/> Agapitus quinquagesimus Romanae urbis episcopus a
                    Theodato rege Gothorum in legatione directus Constantinopolim uenit. </p>
                <p><milestone unit="par" n="3"/> Tzitta patricius in Mysia cum hoste Bulgarum
                    congrediens ad Iatrum superior inuenitur. </p>
                <p><milestone unit="par" n="4"/> Epifanius episcopus regiae urbis ante aduentum
                    Romani praesulis moritur: cuius episcopatum contra canones Anthimus Trapezuntena
                    ecclesia relicta inuadit. </p>
            </div><div type="cap" n="536">
                <p><hi rend="bold">XIIII. POST CONSVLATVM BELISARII. </hi></p>
                <p><milestone unit="par" n="1"/> Ebremud Theodati genere relicto exercitu regio in
                    Britios ad Belisarium in Siciliam conuolauit. </p>
                <p><milestone unit="par" n="2"/> In Africa uero Solomone itidem cum exercitu
                    dissidente Germanus succedit, Solomonem remittens ad principem. </p>
                <p><milestone unit="par" n="3"/> Belisarius Campaniam transiens Neapolim uastat. </p>
                <p><milestone unit="par" n="4"/> Gothorum exercitus Theodahadum regem habens
                    suspectum Vitigis in regno asciscit: qui mox in campos Barbaricos regnum
                    peruasit. </p>
                <p><milestone unit="par" n="5"/> Expeditione soluta Romam ingreditur, ubi iam
                    Agapito Constantinopoli defuncto Theodahadus rex Siluerium episcopatui
                    subrogarat: ibique residens dirigit Rauennam. </p>
                <p><milestone unit="par" n="6"/> Theodatum occidit in loco qui dicitur Quintus iuxta
                    fluuium Santernum et ipse subsequitur per Tusciam omnes opes Theodati diripiens,
                    quas in Insula uel in Vrbeuetus congregauerat. </p>
                <p><milestone unit="par" n="7"/> Rauennamque ingressus Matesuentham nepotem
                    Theodorici sibi sociam in regno plus ui copulat quam amore. </p>
                <p><milestone unit="par" n="8"/> Belisarius fauente domino Romam ingreditur. </p>
                <p><milestone unit="par" n="9"/> Germanus in Africa feliciter administrat. </p>
                <p><milestone unit="par" n="10"/> Agapitus Constantinopolim, ut diximus, episcopus a
                    Roma adueniens, Anthimum pellit, dicens eum iuxta ecclesiasticam regulam
                    adulterum, qui sua dimissa ambierat alienam: in cuius loco Mennam presbyterum
                    episcopum ordinauit et ipse extremum diem obiit: in nullo tamen, sicut ei a
                    principe imminebatur, sentiens contra fidem. </p>
                <p><milestone unit="par" n="11"/> Ipso namque anno ob nimiam siccitatem pastura in
                    Persida denegata circiter quindecim milia Saracenorum ab Alamundaro cum Chabo et
                    Hezido fylarchis limitem Eufratesiae ingressa, ubi Batzas dux eos partim
                    blanditiis, partim districtione pacifica fouit et inhiantes bellare repressit.
                </p>
            </div><div type="cap" n="537">
                <p><hi rend="bold">XV. ITERVM POST CONSVLATVM BELISARII. </hi></p>
                <p><milestone unit="par" n="1"/> Vitigis tyrannus exercitu aggregato Romam obsidet;
                    cui tunc fauentem papam Siluerium Belisarius ab episcopatu summouit et loco eius
                    Vigilium diaconum ordinauit. </p>
                <p><milestone unit="par" n="2"/> Temporeque longo Romam obsidente Vitigis Belisarius
                    intus inedia uigiliisque laborans auxilium ab imperatore deposcit. Cui directi
                    sunt Martinus et Valerianus uterque magister militiae: nec sic tamen Vitigis
                    obsidionem relinquit. </p>
                <p><milestone unit="par" n="3"/> In Africa Germanus rebelliones milites cum Stotza
                    tyranno inter Maurorum deserta bellando effugat. </p>
                <p><milestone unit="par" n="4"/> In Oriente quoque Iohannes Cottistis arripiens
                    tyrannidem, antequam aduersi aliquid temptaret, Daras extinctus est. </p>
                <p><milestone unit="par" n="5"/> Ecclesia maior Constantinopoli ab imperatore
                    Iustiniano singulariter in mundo constructa dedicatur die VI kalendas Ianuarias.
                </p>
            </div><div type="cap" n="538">
                <p><hi rend="bold">INDICTIONE PRIMA IOHANNIS SOLIVS. </hi></p>
                <p><milestone unit="par" n="1"/> Adhuc Vitigis in obsidione Romae morante Iohannes
                    magister militum cum Batza, Conone, Paulo Remaque inlustribus magnoque exercitu
                    apparato ad Italiam properant castraque ad Portum Romanum conlocant, laboranti
                    Romae subueniunt. Quorum aduentum Vitigis cernens trium mensium temporis cum
                    Belisario pacta confirmat suosque legatos ad imperatorem transmittit. </p>
                <p><milestone unit="par" n="2"/> In qua pace Belisarius Campaniam redit, annonae
                    copiam Romae inlaturus: reuersusque Campania contrarium sibi de medio aufert
                    Constantinum patricium. </p>
                <p><milestone unit="par" n="3"/> Iohannes uero in portu quae posuerat castra
                    deserens Samnitum regionem ingressus est Aternoque oppido expugnato Tremonem
                    Gothorum ducem cum suis prosternit, Ortonam quoque similiter inuadit. Picenum
                    depraedans Ariminum occupat. </p>
                <p><milestone unit="par" n="4"/> Quo audito Vitigis ab obsidione urbis, in qua adhuc
                    post turbatam pacem consistebat, relicta Roma per Clodiae aggerem et annonariam
                    Tusciam transit Appenninum et in Rubiconis fluminis ripa castra metatus Ariminum
                    obsidet. </p>
                <p><milestone unit="par" n="5"/> Vnde proturbatus a Narsete de Constantinopoli et a
                    Belisario de Roma uenientibus fugit Rauennam. </p>
                <p><milestone unit="par" n="6"/> Cuius nepos Oraio Mediolanum longa inedia deterit,
                    Mundilam Paulumque duces ibi positos cum suos milites obsidens. </p>
                <p><milestone unit="par" n="7"/> Narsete uero Arimino residente Belisarius accedens
                    Romae ad exhiemandum in deditione suscipit Vrbinum et Vrbemuetus et insulam laci
                    Vulsinensis. </p>
            </div><div type="cap" n="539">
                <p><hi rend="bold">II. APPIONIS SOLIVS. </hi></p>
                <p><milestone unit="par" n="1"/> Narsis reuertitur Constantinopolim. </p>
                <p><milestone unit="par" n="2"/> Belisarius obsidens Auximum septimo mense
                    ingreditur, similiterque et Faesulam. </p>
                <p><milestone unit="par" n="3"/> Gothi Mediolanum ingressi muros diruunt praedamque
                    potiti omnes Romanos interficiunt, Mundilam Paulumque duces abducunt Rauennam. </p>
                <p><milestone unit="par" n="4"/> Theudibertus Francorum rex cum magno exercitu
                    adueniens Liguriam totamque depraedat Aemiliam. Genuam oppidum in litus Tyrrheni
                    maris situm euertit ac praedat. Exercitu dehinc suo morbo laboranti ut
                    subueniat, paciscens cum Belisario ad Gallias reuertitur. </p>
                <p><milestone unit="par" n="5"/> Germanus de Africa Constantinopolim euocatur.
                    Solomon ibi rursus dirigitur. </p>
                <p><milestone unit="par" n="6"/> Calluc magister militum cum Gepidas primum
                    feliciter dimicans secundo infeliciter ruit. </p>
            </div><div type="cap" n="540">
                <p><hi rend="bold">III. IVSTINI IVN. SOLIVS. </hi></p>
                <p><milestone unit="par" n="1"/> Parthi in Syriam ingressi multas urbes subuertunt:
                    contra quos Germanus arma arripiens Iustinum filium eundemque consulem in ipsis
                    fascibus secum ducit. </p>
                <p><milestone unit="par" n="2"/> Antiochia magna depraedata demolitur a Persis. </p>
                <p><milestone unit="par" n="3"/> Belisarius Rauennam ingreditur, regem Vitigis et
                    reginam cunctasque opes Gothosque nobiliores tollens secum ad imperatorem
                    reuertitur euocante se Marcello comite. </p>
                <p><milestone unit="par" n="4"/> Solomon in Africa feliciter dimicans rebelliones
                    proturbat. </p>
                <p><milestone unit="par" n="5"/> Gothi trans Padum residentes Oraio Vitigis nepote
                    et Heldebado ductantibus Vitigis regem cum regina opibusque palatii nec non et
                    Gothos audientes sedibus propriis pulsos Orientemque per Belisarium abductos
                    rebellare disponunt, regem sibi statuentes Heldebadum. </p>
                <p><milestone unit="par" n="6"/> Contra quem debellaturus Bessa patricius Placentiam
                    a Rauenna conscendit, Constantino Rauennam de Dalmatiis, ut praeesset exercitui,
                    ab imperatore directo. </p>
            </div><div type="cap" n="541">
                <p><hi rend="bold">IIII. BASILI SOLIVS ANNO PRIMO. </hi></p>
                <p><milestone unit="par" n="1"/> Parthis persistentibus inimicis Belisarius Orientis
                    suscipit expeditum Germano regresso ad urbem regiam. </p>
                <p><milestone unit="par" n="2"/> Gothi Heldibado occiso Erarium sibi ordinant regem. </p>
                <p><milestone unit="par" n="3"/> Solomon in Africa interficitur. Sergius loco eius
                    dux successit belli moderatorque prouinciae. </p>
            </div><div type="cap" n="542">
                <p><hi rend="bold">V. POST CONSVLATVM BASILII ANNO SECVNDO. </hi></p>
                <p><milestone unit="par" n="1"/> Milites clam Veronam ingressi dum auaritia inhiante
                    de praeda concertant, a Gothis egredientibus de latebris cum suo dedecore
                    ciuitate pelluntur. </p>
                <p><milestone unit="par" n="2"/> Gothi Erario rege occiso Totilam in regnum
                    manciparunt. Qui malo Italiae mox Padum transit et ad Fauentiam Aemiliae
                    ciuitatem Romanum exercitum superat, duces effugat. Caesenam et Vrbinum, Montem
                    feretris et Petrapertusa occupat, huc illucque discurrens deuastat Italiam. </p>
                <p><milestone unit="par" n="3"/> Rursus in annonaria Tuscia ad Mucellos per Ruderit
                    et Viliarid Bledamque duces suos Romanum exercitum superat. Quo proelio Bessa
                    patricius uulneratus euadit: ceteri uero fugientes per quaqua saluati sunt. </p>
            </div><div type="cap" n="543">
                <p><hi rend="bold">VI. POST CONSVLATVM BASILII ANNO III. </hi></p>
                <p><milestone unit="par" n="1"/> Totila deuastat Campaniam urbesque muratas euertens
                    per suos Tiburem obsidet. </p>
                <p><milestone unit="par" n="2"/> Mortalitas magna Italiae solum deuastat, Orientem
                    iam et Illyricum peraeque attritos. </p>
                <p><milestone unit="par" n="3"/> In Oriente Persis adhuc tenentibus conflictum cum
                    nostris Sergius in Africa inquietatur a rebellionibus cum Stotza et Mauris. </p>
            </div><div type="cap" n="544">
                <p><hi rend="bold">VII. POST CONSVLATVM BASILII ANNO IIII. </hi></p>
                <p><milestone unit="par" n="1"/> Totila obsidet Firmum et Asculum inuasamque
                    Neapolim desolat et Tibur. </p>
                <p><milestone unit="par" n="2"/> Roma uero obsidetur a longe, in qua praeerat
                    Iohannes magister militum. </p>
                <p><milestone unit="par" n="3"/> In Oriente Belisario constituto exulatur Iohannes
                    ex consule ordinario patricius atque praefectus praetorio et domus eius datur
                    Belisario. </p>
            </div><div type="cap" n="545">
                <p><hi rend="bold">VIII. POST CONSVLATVM BASILI ANNO QVINTO. </hi></p>
                <p><milestone unit="par" n="1"/> Totila Firmum et Asculum sub iuramento ingressus
                    est: milite Romano cum rebus suis dimisso crudelitatem suam in Romanos exercuit
                    eosque omnes nudat et necat. </p>
                <p><milestone unit="par" n="2"/> In Africa Iohannes inruens super tyrannum Stotiam
                    interimit eum et ipse ab eius occiditur armigero. In qua tyrannide Iohannes
                    quidam electus Stotias iunior uocitatur. </p>
                <p><milestone unit="par" n="3"/> Belisarius de Oriente euocatus in offensam
                    periculumque incurrens graue et inuidiae subiacens rursus remittitur ad Italiam.
                    Qui ueniens Romae dirigit Bessam, Iohannem mittit ad imperatorem. </p>
                <p><milestone unit="par" n="4"/> Totila uastato Piceno pugnansque ad Auximumuincit.
                    Indeque discurrens per Tusciam Spoletium destruit et Asisium Clusiumque oppida
                    tenuit et obsidet Perusiam. </p>
            </div><div type="cap" n="546">
                <p><hi rend="bold">VIIII. POST CONSVLATVM BASILI ANNO SEXTO. </hi></p>
                <p><milestone unit="par" n="1"/> Vigilius papa LVIIII ab apostolo Petro euocatus ab
                    imperatore Roma egreditur et Siciliam uenit. </p>
                <p><milestone unit="par" n="2"/> Totila occupata Lucania et Brittios Neapolim
                    subuertit, Romam obsidet. </p>
                <p><milestone unit="par" n="3"/> De Africa Sergius euocatur et Ariouinda neptem
                    imperatoris acceptam ibi iudex dirigitur. </p>
                <p><milestone unit="par" n="4"/> In Oriente cum Parthis foedus initur per
                    Constantianum magistrum militiae et exercitus reuertitur Constantinopolim. </p>
            </div><div type="cap" n="547">
                <p><hi rend="bold">X. POST CONSVLATVM BASILII ANNO VII. </hi></p>
                <p><milestone unit="par" n="1"/> Gothi legationem mittunt ad imperatorem per
                    episcopum ciuitatis Asisinatium nomine Auentium. </p>
                <p><milestone unit="par" n="2"/> Iohannes magister militum ad Italiam properat. </p>
                <p><milestone unit="par" n="3"/> Bilisarius a Rauenna egressus uenit Dyrracio
                    indeque directo Iohanne Calabriam ipse per Siciliam Romae perrexit. </p>
                <p><milestone unit="par" n="4"/> Papa Vigilius ingressus est Constantinopolim VIII
                    kalendas Februarias. </p>
                <p><milestone unit="par" n="5"/> Totila dolo Isaurorum ingreditur Roma die XVI kal.
                    Ianuarias, muros euertit, domos aliquantas igni comburens ac omnium Romanorum
                    res in praedam accepit: hos ipsos Romanos in Campaniam captiuos abduxit. Post
                    quam deuastationem quadraginta aut amplius dies Roma ita fuit desolata, ut nemo
                    ibi hominum nisi bestiae morarentur. Sic ueniens Belisarius murorum partem
                    restaurat uenienteque Totila ad pugnam resistit. </p>
                <p><milestone unit="par" n="6"/> Eodem quoque anno de Africa neptis reuertitur imp.
                    uidua occiso uiro eius Areouinda a Gunthario tyranno, qui cum Stotzia iuniore
                    tractans eum occiderat. Sed Artabanes utrosque comprehensos Guntharium occidit,
                    Iohannem id est Stotiam iuniorem uinctum transmittit ad principem. Post
                    aliquantos dies mittitur in Africam Iohannes et Artabanis euocatus praesentale
                    accipit magisterium. </p>
            </div><div type="cap" n="548">
                <p><hi rend="bold">XI. POST CONSVLATVM BASILII ANNO VIII. </hi></p>
                <p><milestone unit="par" n="1"/> Iohannes magister militum in Campania praedans
                    Gothos nonnullas liberat senatrices. Qui postea patitur nocturnum Totilae
                    superuentum Bulgarum suorum proditione. </p>
                <p><milestone unit="par" n="2"/> Verus quoque magister militum et ipse in parte alia
                    Calabriae infestum sustinuit Totilan et Valerianus ab imperatore in eorum
                    solacia (reliqua desunt).</p>
            </div>  </body>
    </text>

</TEI>
