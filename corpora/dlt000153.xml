<?xml version="1.0" encoding="UTF-8"?>
<?oxygen RNGSchema="teilite.rnc" type="compact"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Praefatio comm. in Verg. Eclogas</title>
        <author>Aelius Donatus</author>
        <respStmt>
          <resp>Correzione linguistica</resp>
          <name>Fabio Stok</name>
        </respStmt>
        <respStmt>
          <resp>Codifica XML</resp>
          <name>Simona Musso</name>
        </respStmt>
      </titleStmt>
      <publicationStmt>
        <publisher>digilibLT</publisher>
        <pubPlace>Vercelli</pubPlace>
        <date>2013</date>
        <availability>
          <p><ref target="http://creativecommons.org/licenses/by-nc-sa/3.0/it/"/></p>
        </availability>
        <idno>dlt000153</idno>
      </publicationStmt>
      <sourceDesc>
        <p>Vitae Vergilianae antiquae, recc. G. Brugnoli et F. Stok, Romae 1997, pp. 41-56.</p>
      </sourceDesc>
    </fileDesc>
    <encodingDesc>
      <projectDesc>
        <p>digilibLT. Biblioteca digitale di testi latini tardoantichi.</p>
        <p>Progetto diretto da Raffaella Tabacco (responsabile della ricerca) e Maurizio Lana</p>
      </projectDesc>
      <editorialDecl>
        <p><hi rend="bold">Note di trascrizione e codifica specifiche del file </hi></p>
        <p>La paragrafazione fa seguito a quella della <hi rend="italic">Vita Vergilii</hi></p>
        <p><hi rend="bold">Note di trascrizione e codifica del progetto digilibLT </hi></p>
        <p>Abbiamo riportato solo il testo stabilito dall'edizione di riferimento non seguendone
          l'impaginazione. Sono stati invece esclusi dalla digitalizzazione apparati, introduzioni,
          note e commenti e ogni altro contenuto redatto da editori moderni. </p>
        <p> I testi sono stati sottoposti a doppia rilettura integrale per garantire la massima
          correttezza di trascrizione</p>
        <p>Abbiamo normalizzato le U maiuscole in V seguendo invece l'edizione di riferimento per la
          distinzione u/v minuscole.</p>
        <p> Non è stato normalizzato l'uso delle virgolette e dei trattini.</p>
        <p> Non è stata normalizzata la formattazione nell'intero <hi rend="italic">corpus</hi>:
          grassetto, corsivo, spaziatura espansa.</p>
        <p>Sono stati normalizzati e marcati nel modo seguente i diacritici.<lb/> espunzioni:
          <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
          <hi rend="italic">loci desperati</hi>:
          <![CDATA[ <unclear>testo</unclear> o <unclear/> testo]]> si visualizzano †testo† e
          †testo<lb/> lacuna materiale: <![CDATA[<gap/>]]> si visualizza [...]<lb/> lacuna integrata
          dagli editori: <![CDATA[<supplied><gap/></supplied> si visualizza <...>]]>
        </p>
        <p>Sono stati marcati i termini in lingua greca
          <![CDATA[<foreign xml:lang="grc">αγβ</foreign>]]>
        </p>
        <p>Ulteriori informazioni sulle norme di trascrizione e codifica su <ref
            target="http://digiliblt.lett.unipmn.it/upload/docs/note_di_trascrizione_e_di_codifica.pdf"
            >Note di trascrizione e codifica di testi latini tardoantichi
            [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
      </editorialDecl>

    </encodingDesc>
    <profileDesc>
      <langUsage>
        <language ident="la">Latino</language>
      </langUsage>
    </profileDesc>
  </teiHeader>
  <text>
    <body>
      <div type="opus">
        <head> Praefatio comm. in Verg. Eclogas</head>
        <p>
          <milestone unit="par" n="47"/> Quoniam de auctore summatim diximus, de ipso carmine iam
          dicendum est, quod bifariam tractari solet, id est ante opus et in ipso opere. Ante opus
          titulus causa intentio. Titulus, in quo quaeritur cuius sit quid sit; causa, unde ortum
          sit et quare hoc potissimum ad scribendum poeta praesumpserit; intentio, in qua
          cognoscitur, quid efficere conetur poeta. In ipso opere sane tria spectantur: numerus ordo
          explanatio. </p>
        <p>
          <milestone unit="par" n="48"/> Quamuis igitur multa <foreign xml:lang="grc">ψευδεπίγραφα
          </foreign>, id est falsa inscriptione sub alieno nomine sint prolata, ut Thyestes
          tragoedia huius poetae, quam Varius suo nomine edidit, et alia huiusmodi, tamen Bucolica
          liquido Vergilii esse minime dubitandum est, praesertim cum ipse poeta, tamquam hoc
          metuens, principium huius operis et in alio carmine suum esse testatus sit dicendo: </p>
        <lg>
          <l> Carmina qui lusi pastorum audaxque iuuenta, </l>
          <l> Tityre, te patulae cecini sub tegmine fagi.</l>
        </lg>
        <p>
          <milestone unit="par" n="49"/> Bucolica autem et dici et recte dici, uel hoc indicio
          probasse suffecerat, quod eodem nomine apud Theocritum censeantur; uerum ratio quoque
          monstranda est. Tria genera pastorum sunt, quae dignitatem in bucolicis habent, quorum
          minimi sunt qui <foreign xml:lang="grc">αἰπόλοι</foreign> dicuntur a Graecis, a nobis
          caprarii; paulo honoratiores qui <foreign xml:lang="grc">μηλονόμοι ποιμένες </foreign> id
          est opiliones dicuntur; honoratissimi et maximi, qui <foreign xml:lang="grc">βουκόλοι
          </foreign>, quos bubulcos dicimus. Vnde igitur magis decuit pastorali carmini nomen imponi
          nisi ab eo gradu, qui fere apud pastores excellentissimus inuenitur? </p>
        <p>
          <milestone unit="par" n="50"/> Causa dupliciter inspici solet, ab origine carminis et a
          uoluntate scribentis. </p>
        <p>
          <milestone unit="par" n="51"/> Originem autem bucolici carminis alii ob aliam causam
          ferunt. Sunt enim qui a Lacedaemoniis pastoribus Dianae primum carmen hoc redditum dicant,
          cum eidem deae per bellum, quod toti Graeciae illo tempore Persae inferebant, exhiberi per
          uirgines de more non posset. <milestone unit="par" n="52"/> Alii ab Oreste circa Siciliam
          uago id genus carminis Dianae redditum loquuntur, et redditum per ipsum atque pastores,
          quo tempore de Scythia Taurica cum sorore profugerat, subrepto numinis simulacro et celato
          in fasce lignorum unde Fascelinam Dianam perhibent nuncupatam, apud cuius aras Orestes per
          sacerdotem eiusdem numinis Iphigeniam sororem suam a parricidio fuerat expiatus.
            <milestone unit="par" n="53"/> Alii Apollini <foreign xml:lang="grc">νομίῳ</foreign>
          pastorali scilicet deo, qua tempestate Admeto boues pauerat. <milestone unit="par" n="54"
          /> Alii Libero Nympharum et Satyrorum ed id genus numinum principi, quibus placet rusticum
          carmen. <milestone unit="par" n="55"/> Alii Mercurio Daphnidis patri, pastorum omnium
          principis et apud Theocritum et apud hunc ipsum poetam. <milestone unit="par" n="56"/>
          Alii in honorem Panos scribi putant peculiariter pastoralis dei, item Sileni, Siluani
          atque Faunorum. <milestone unit="par" n="57"/> Quae cum omnia dicantur, illud erit
          probabilissimum, bucolicum carmen originem ducere a priscis temporibus, quibus uita
          pastoralis exercita <supplied>est</supplied>, et ideo uelut aurei saeculi speciem in
          huiusmodi personarum simplicitate cognosci, et merito Vergilium processurum ad alia
          carmina non aliunde coepisse nisi ab ea uita, quae prima in terris fuit. Nam postea rura
          culta et ad postremum pro cultis et feracibus terris bella suscepta, quod uidetur
          Vergilius in ipso ordine operum suorum uoluisse monstrare, cum pastores primo, deinde
          agricolas canit, et ad ultimum bellatores. </p>
        <p>
          <milestone unit="par" n="58"/> Restat ut, quae causa uoluntatem attulerit poetae Bucolica
          potissimum conscribendi considerare debeamus. Aut enim dulcedine carminis Theocriti ad
          imitationem eius illectus est, aut ordinem temporum secutus est circa uitam humanam, quod
          supra diximus, aut cum tres modi sint elocutionum, quos <foreign xml:lang="grc"
            >χαρακτῆρας</foreign> Graeci uocant, <foreign xml:lang="grc">ἰσχνός</foreign> qui
          tenuis, <foreign xml:lang="grc">μέσος</foreign> qui moderatus, <foreign xml:lang="grc"
            >ἁδρός</foreign> qui ualidus intelligitur, <milestone unit="par" n="59"/> credibile erit
          Vergilium, qui in omni genere praeualeret, Bucolica ad primum modum, Georgica ad secundum,
          Aeneidem ad tertium uoluisse conferre. <milestone unit="par" n="60"/> An ideo potius
          Bucolica scripsit, ut in eiusmodi poemate, quod et paulo liberius et magis uarium quam
          cetera est, facultatem haberet captandae Caesaris indulgentiae repetendique agri, quem
          amiserat ob hanc causam: <milestone unit="par" n="61"/> occiso in curia die <del>III</del>
          Iduum Martiarum C. Caesare, cum Augustum Caesarem paene puerum sibi ueterani non abnuente
          senatu ducem constituissent, exorto ciuili bello Cremonenses cum ceteris eiusdem studii
          aduersarios Augusti Caesari adiuuerunt. <milestone unit="par" n="62"/> Vnde factum est, ut
          cum uictor Augustus in eorum agros ueteranos deduci iussisset, non sufficiente agro
          Cremonensium Mantuani quoque, in quibus erat etiam poeta Vergilius, maximam partem finium
          suorum perdidissent, eo quod uicini Cremonensibus fuerant. <milestone unit="par" n="63"/>
          Sed Vergilius merito carminum fretus et amicitia quorundam potentium centurioni Arrio cum
          obsistere ausus esset, ille statim, ut miles, ad gladium manum admouit, cumque se in fugam
          proripuisset poeta, non prius finis persequendi fuit, quam se in fluuium Vergilius
          coniecisset atque ita in alteram ripam enatauisset. Sed postea, et per Maecenatem et per
          triumuiros agris diuidendis Varum, Pollionem et Cornelium Gallum fama carminum commendatus
          Augusto, et agros recepit, et deinceps imperatoris familiari amore perfruitus est. </p>
        <p>
          <milestone unit="par" n="64"/> Intentio libri quam <foreign xml:lang="grc"
            >σκοπόν</foreign> Graeci uocant, in imitatione Theocriti poetae constituitur, qui
          Siculus ac Syracusanus fuit. Est intentio etiam in laude Caesaris et principum ceterorum,
          per quos in sedes suas atque agros rediit, unde effectus finisque carminis et
          delectationem et utilitatem secundum praecepta confecit. <milestone unit="par" n="65"/>
          Quaeri solet, cur non ultra quam decem eclogas conscripserit, quod nequaquam mirum
          uidebitur ei, qui considerauerit uarietatem scenarum pastoralium ultra hunc numerum non
          potuisse proferri, praesertim cum ipse poeta circumspectior Theocrito, ut ipsa res
          indicat, uideatur metuere, ne illa ecloga, quae ‘Pollio<del>ni</del>’ inscribitur, minus
          rustica iudicetur, cum id ipsum praestruit, dicens: </p>
        <lg>
          <l> Sicelides Musae paulo maiora canamus, </l>
        </lg>
        <p>
          <milestone unit="par" n="66"/> et item similiter in aliis duabus facit. Illud tenendum
          esse praedicimus, in Bucolicis Vergilii neque nusquam neque ubique aliquid figurate dici,
          hoc est per allegoriam. Vix enim propter laudem Caesaris et amissos agros haec Vergilio
          conceduntur, cum Theocritus simpliciter conscripserit, quem hic noster conatur imitari. </p>
        <p>
          <milestone unit="par" n="67"/> Sequitur id, quod in ipso ordine tractari solet, id est
          numerus ordo explanatio. </p>
        <p>
          <milestone unit="par" n="68"/> Numerus eclogarum manifestus est, nam decem sunt, ex quibus
          proprie bucolicae septem esse creduntur, quod ex his excipiantur Pollio, Silenus et
          Gallus. Prima igitur continet conquestionem publicam, priuatam gratulationem de agro, et
          dicitur ‘Tityrus’; secunda amorem pueri, et dicitur ‘Alexis’; tertia certamen pastorum, et
          dicitur ‘Palaemon’; quarta genethliacum, et dicitur ‘Pollio’; quinta <foreign
            xml:lang="grc">ἐπιτάφιον</foreign>, et dicitur ‘Daphnis’; sexta <foreign xml:lang="grc"
            >μεταμορφώσεις</foreign>, et dicitur ‘Varus’ uel ‘Silenus’; septima delectationem
          pastorum, et dicitur ‘Corydon’; octaua amores diuersorum sexuum et dicitur ‘Damon’ uel
          ‘Farmaceutria’; nona propriam poetae conquestionem de amisso agro et dicitur ‘Moeris’;
          decima desiderium Galli circa Volum<del>i</del>n<supplied>i</supplied>am Cytheridem, et
          dicitur ‘Gallus’. </p>
        <p>
          <milestone unit="par" n="69"/> Quod ad ordinem spectat, illud scire debemus, in prima
          tantum et in ultima ecloga poeta uoluisse ordinem reseruare, quando in altera principium
          constituerit, ut in Georgicis ait: </p>
        <lg>
          <l> Tityre, te patulae cecini sub tegmine fagi, </l>
        </lg>
        <p> in altera ostenderit finem, quippe cum dicat: </p>
        <lg>
          <l> Extremum hunc, Arethusa, mihi concede laborem. </l>
        </lg>
        <p> Verum inter ipsas eclogas naturalem consertumque ordinem nullum esse certissimum est.
          Sed sunt qui dicant, initium Bucolici carminis non ‘Tityre’ esse, sed: </p>
        <lg>
          <l> Prima Syracusio dignata est ludere uersu.</l>
        </lg>
        <p>
          <milestone unit="par" n="70"/> Superest explanatio, quam in ordinem digeremus, cum
          praedixerimus, illud imprimis tenendum esse, bucolicum poema usque adeo ab heroico
          charactere distare, ut uersus quoque huius carminis suas quasdam caesuras habeant et suis
          legibus distinguantur. Nam, cum tribus his probetur metrum: caesura scansione
          modificatione, non erit bucolicus uersus, nisi in quo et primus pes partem orationis
          absoluerit, et tertius trochaeus fuerit in caesura, et quartus pes dactylus magis quam
          spondeus partem orationis terminauerit, <supplied>et</supplied> quintus et sextus pes cum
          integris dictionibus fuerint, quod tamen Vergilius a Theocrito saepe seruatum uictus
          operis difficultate neglexit, in solo principio incertum industria siue casu bucolico
          uersu posito. Nam ‘Tityre’ dactylus pes partem orationis absoluit; ‘Tityre tu patulae
          recubans’ tertium trochaeum circa praepositionem quamuis de composita dictione conclusit;
          ‘Tityre tu patulae recubans sub tegmine fagi’ quartum spondeum pro dactylo cum parte
          orationis exhibuit; ‘tegmine fagi’ integrum comma perfecit, cuius rei diligentiam licet in
          Theocriti multis uersibus admirari.</p>
      </div>


    </body>
  </text>
</TEI>
