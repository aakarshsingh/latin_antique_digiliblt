<?xml version="1.0" encoding="UTF-8"?>
<?oxygen RNGSchema="file:teilite.rnc" type="compact"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Liber de Caesaribus</title>
                <author>Sextus Aurelius Victor</author>
                <respStmt>
                    <resp>Correzione linguistica</resp>
                    <name>Valentina Rinaldi</name>
                </respStmt>
                <respStmt>
                    <resp>Codifica XML</resp>
                    <name>Valentina Rinaldi</name>
                </respStmt>
            </titleStmt>
            <publicationStmt>
                <publisher>digilibLT Project</publisher>
                <pubPlace>Vercelli</pubPlace>
                <date>2012</date>
                <availability>
                    <p><ref target="http://creativecommons.org/licenses/by-nc-sa/3.0/it/"/></p>
                </availability>
                <idno>dlt000029</idno>
            </publicationStmt>
            <sourceDesc>
                <p>Sexti Aureli Victori, Liber de Caesaribus. Praecedunt Origo gentis Romanae et Liber de viris illustribus urbis Romae, subsequitur Epitome de Caesaribus, edidit F. Pichlmayr, Teubner, Leipzig 1911, 1970 (con aggiunte di R. Gruendel).</p>
            </sourceDesc>
        </fileDesc>
        <encodingDesc>
            <projectDesc>
                <p>digilibLT. Biblioteca digitale di testi latini tardoantichi.</p>
                <p>Progetto diretto da Raffaella Tabacco (responsabile della ricerca) e Maurizio Lana</p>
            </projectDesc>
            <editorialDecl>
               
                
                <p><hi rend="bold">Note di trascrizione e codifica del progetto digilibLT </hi></p>
                <p>Abbiamo riportato solo il testo stabilito dall'edizione di riferimento non seguendone
                    l'impaginazione. Sono stati invece esclusi dalla digitalizzazione apparati, introduzioni, note
                    e commenti e ogni altro contenuto redatto da editori moderni. </p>
                <p> I testi sono stati sottoposti a doppia rilettura integrale per garantire la massima
                    correttezza di trascrizione</p>
                <p>Abbiamo normalizzato le U maiuscole in V seguendo invece l'edizione di riferimento per la
                    distinzione u/v minuscole.</p>
                <p> Non è stato normalizzato l'uso delle virgolette e dei trattini.</p>
                <p> Non è stata normalizzata la formattazione nell'intero <hi rend="italic">corpus</hi>:
                    grassetto, corsivo, spaziatura espansa.</p>
                <p>Sono stati normalizzati e marcati nel modo seguente i diacritici.<lb/> espunzioni:
                    <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
                    <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
                    si visualizzano †testo† e †testo<lb/> lacuna materiale: <![CDATA[<gap/>]]> si visualizza
                    [...]<lb/> lacuna integrata dagli editori:
                    <![CDATA[<supplied><gap/></supplied> si visualizza <...>]]>
                </p>
                <p>Sono stati marcati i termini in lingua greca
                    <![CDATA[<foreign xml:lang="grc">αγβ</foreign>]]>
                </p>
                <p>Ulteriori informazioni sulle norme di trascrizione e codifica su <ref
                    target="http://digiliblt.lett.unipmn.it/upload/docs/note_di_trascrizione_e_di_codifica.pdf"
                    >Note di trascrizione e codifica di testi latini tardoantichi
                    [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
            </editorialDecl>
           
        </encodingDesc>
        <profileDesc>
            <langUsage>
                <language ident="la">Latino</language>
            </langUsage>
        </profileDesc>
    </teiHeader>

    <text>
        <body><div type="opus"><head>AVRELII VICTORIS
            HISTORIAE ABBREVIATAE <lb/>
            ab Augusto Octaviano, id est a fine Titi Livii, usque ad consulatum decimum Constantii Augusti et Iuliani Caesaris tertium.</head>
            
            <div type="cap" n="1"><p><milestone unit="par" n="1"/> Anno urbis septingentesimo fere vicesimoque, duobus etiam, mos Romae incessit uni prorsus parendi. Namque <hi rend="expanded">Octavianus</hi>, patre Octavio, atque adoptione magni avunculi <hi rend="expanded">Caesaris</hi> ac mox procerum consulto ob victoriam partium placide exercitam <hi rend="expanded">Augusti</hi> cognomento dictus, illectis per dona militibus atque annonae curandae specie vulgo ceteros haud difficulter subegit. <milestone unit="par" n="2"/> Eoque modo annis quattuor circiter et quadraginta actis morbo Nolae consumptus, adiectis imperio civium Raetis Illyricoque, ac pacata exterarum gentium ferocia nisi Germaniae, <milestone unit="par" n="3"/> quamquam tertius post Numam victo Antonio Ianum clauserit, quod iure Romano quiescentibus bellis accidebat. <milestone unit="par" n="4"/> Mores viro civiles lepidique flagrante haud modice luxuria ludorumque cupidine atque ad somnum intemperantie. <milestone unit="par" n="5"/> Doctorum, qui abunde erant, necessariorumque percultor, cum eloquentiae studio ac religionibus mire attineretur, <milestone unit="par" n="6"/> pater patriae ob clementiam ac tribunicia potestate perpetuo habitus; hincque uti deo Romae provinciisque omnibus per urbes celeberrimas vivo mortuoque templa, sacerdotes et collegia sacravere. <milestone unit="par" n="7"/> Felix adeo (absque liberis tamen simulque coniugio), ut Indi, Scythae, Garamantes ac Bactri legatos mitterent orando foederi.</p></div>
            <div type="cap" n="2"><p><milestone unit="par" n="1"/> Dein <hi rend="expanded">Claudius Tiberius Nero</hi>, in Augusti liberos e privigno redactus arrogatione, ubi, quae metuebantur, satis tuta animadvertit, imperium complexus est, cuius nomen astu abnuebat: subdolus et occultior, hisque saepe simulando infensus, quae maxime cuperet, et insidiose deditus, quae odio erant; ingenio ad repentina longe acriore; bonis initiis deinde perniciosus, quaesitissimis in omnem fere aetatem sexumque libidinibus, atque atrocius puniens insontes noxios, suos pariter externosque. <milestone unit="par" n="2"/> Adhuc dum urbes et conventus exsecratur, Capreas insulam quaesiverat flagitiis obtentui. <milestone unit="par" n="3"/> Quare solutis militiae artibus direpta pleraque iuris Romani; nihilque praeter Cappadocas idque inter exordia in provinciam subactum remoto rege Archelao; compressaque Gaetulorum latrocinia, quae Tacfarinate duce passim proruperant. <milestone unit="par" n="4"/> Simul Marobodus callide circumventus, Sueborum rex; neque minus contractas undique cohortes praetorias, quae dispersae proximis municipiis seu Romae quaeque per domos habebantur, in castra apud urbem redegit, qua tenebantur praefecturam appellans, vel augens, praetorio; nam ceteros paritorum praesidesque Augustus instituerat.</p></div>
            <div type="cap" n="3"><p><milestone unit="par" n="1"/> Igitur Claudio febri an insidiis oppresso, cum imperium tres atque viginti, aevi octogesimum uno minus annos egisset, <hi rend="expanded">Gaius Caesar</hi> cognomento <hi rend="expanded">Caligula</hi> aventibus cunctis deligitur, maiorum gratiae parentisque. <milestone unit="par" n="2"/> Namque per filiam proavus Augustus, genere materno Agrippa, Drusus, Germanici pater, e quo is oriebatur, avi erant. <milestone unit="par" n="3"/> Quorum modestia atque immaturo, absque Octaviani, interitu vulgus, simul matris fratrumque, quos vario Tiberius exitio interceperat, permovebatur. <milestone unit="par" n="4"/> Qua causa nitebantur omnes casum tantae familiae lenire adolescentuli spe, tum quia natus in exercitu (unde cognomentum calceamento militari quaesiverat) legionibus carus acceptusque habebatur. <milestone unit="par" n="5"/> Praeterea prudentissimus quisque similem fore suis credebat; quod longe secus quasi naturae lege, quae crebro tamquam ex industria malos e bonis, agrestes ex doctioribus et ceteros huiuscemodi seu contra gignit. <milestone unit="par" n="6"/> Quo demum exemplo sapientium plures caruisse liberis utilius duxere. <milestone unit="par" n="7"/> Ceterum in Caligula haudquaquam vero plurimum aberant, quippe qui diu immania animi ita pudore ac parendi specie obtexerat, uti merito vulgaretur neque meliores famulos neque atrociorem dominum illo fuisse. <milestone unit="par" n="8"/> Denique nactus potestatem, uti talia ingenia recens solent, anni mensibus egregia ad populum, inter patres, cum militibus gessit; delataque coniuratione quasi minus credens praedicavit vix convenire in eum, cuius vita nullius oneri aut incommodo esset. <milestone unit="par" n="9"/> Sed repente caesis primum vario facinore innocentium paucioribus tamquam beluae hausto sanguine ingenium exeruit; itaque deinceps triennium consumptum, cum senatus atque optimi cuiusque multiplici clade terrarum orbis foedaretur. <milestone unit="par" n="10"/> Quin etiam sororum stupro ac matrimoniis illudens nobilibus deorum habitu incedebat, cum Iovem se ob incestum, ex choro autem Bacchanali Liberum assereret. <milestone unit="par" n="11"/> Neque secus contractis ad unum legionibus spe in Germaniam transgrediendi conchas umbilicosque in ora maris Oceani legi iussit, <milestone unit="par" n="12"/> cum ipse nunc fluxo cultu Venerioque interesset, nunc armatus spolia a se non ex hominibus, sed caelestium capi dictitaret, scilicet quod huiuscemodi pisces Graecorum dicto, quis augendi omnia studium est, Nympharum lumina accepisset. <milestone unit="par" n="13"/> His elatus dominum dici atque insigne regni nectere capiti tentaverat. <milestone unit="par" n="14"/> Qua causa auctore Chaerea moti, quibus Romana virtus inerat, tanta pernicie rempublicam confosso eo levare; relatumque excellens Bruti facinus eiecto Tarquinio foret, si per Quirites modo militia exerceretur. <milestone unit="par" n="15"/> Verum ubi cives desidia externos barbarosque in exercitum cogere libido incessit, corruptis moribus libertas oppressa atque habendi auctum studium. <milestone unit="par" n="16"/> Interim dum senatus decreto gentem Caesarum, etiam muliebri sexu, omnemque affinitatem armati persequuntur, forte Vimius, ortus Epiri, centurio e cohortibus, quae palatium per opportunos locos obsidebant, Titum Claudium occultantem se repperit deformi latebra protractatoque eo exclamat apud socios, si sapiant, adesse principem. <milestone unit="par" n="17"/> Et sane quia vecors erat, mitissimus videbatur imprudentibus; quae res adversum nefariam patrui Neronis mentem auxilio neque apud fratris filium Caligulam invidiae fuit; quin etiam militares plebisque animos conciliaverat, dum flagrante suorum dominatione ipse contemptui miserabilior haberetur. <milestone unit="par" n="18"/> Talia plerisque memorantibus repente eum nullo retractante quae aderant turbae circumsistunt, simulque affluebant reliqui militum et vulgi magna vis. Quod ubi patres accepere, mittunt ocius si valerent ausum comprimere. <milestone unit="par" n="19"/> Sed postquam variis tetrisque seditionibus civitas cunctique ordines lacerabantur, tamquam ex imperio omnes dedere se. <milestone unit="par" n="20"/> Ita Romae regia potestas firmata proditumque apertius mortalium conatus vacuos a fortuna cassosque esse.</p></div>
            <div type="cap" n="4"><p><milestone unit="par" n="1"/> Igitur <hi rend="expanded">Claudius</hi>, quamquam ventri foede oboediens, vecors iuxta atque immemor pavidusque animi et ignavior esset, pleraque per formidinem tamen egregie consultabat, nobilitatis praecipue consiliis, quae metu colebatur: quippe stolidorum ingenia proinde agunt, uti monitores sunt. <milestone unit="par" n="2"/> Denique bonis auctoribus compressa per eum vitia ac per Galliam Drysadarum famosae superstitiones; lata iura quam commodissima; curatum militiae officium; retenti fines seu dati imperio Romano; Mesopotamia per orientem, Rhenus Danubiusque ad septemtrionem et a meridie Mauri accessere provinciis, demptis regibus post Iubam; caesaque Musulamiorum manus; simul ultima occasus, Britanniae partes contusae, quam solam adiit, Ostia profectus mari; nam cetera duces curavere. <milestone unit="par" n="3"/> Adhuc annonae egestas composita, quam Caligula invexerat, dum adactis toto orbe navigiis pervium mare theatris curribusque damno publico efficere contendit. <milestone unit="par" n="4"/> Neque secus censu novato, cum senatu motis pluribus lascivum adolescentem, quem sibi probatum parens asseruerat, retinuisset, censorem et liberis patrem debere esse recte adiecerat. <milestone unit="par" n="5"/> Ast ubi Messalinae coniugis simulque libertorum delinimentis, quibus semet dediderat, in pravum abstractus, non illa modo tyrannorum admissa, verum quae postremum genus mulierum atque servile quibat facere viro amenti dominoque. <milestone unit="par" n="6"/> Namque uxor primo passim quasi iure adulteris utebatur; eoque exstincti cum suis plerique ingenio seu metu abstinentes, dum pervagatis mulierum artibus peti a se petitos criminatur. <milestone unit="par" n="7"/> Dehinc atrocius accensa nobiliores quasque nuptas et virgines scortorum modo secum prostituerat; coactique mares, uti adessent. <milestone unit="par" n="8"/> Quod si qui talia horruerat, afficto crimine in ipsum omnemque familiam saeviebatur. <milestone unit="par" n="9"/> Namque Claudium, uti supra docuimus, natura performidolosum iniecto metu sui agitabant, maxime coniurationis; quo commento liberti etiam, quos vellent, perditum ibant. <milestone unit="par" n="10"/> Qui primo sceleribus coniventes, ubi pares patronae facti sunt, eam quoque ignaro, quasi iubente tamen, domino per satellites interfecere. <milestone unit="par" n="11"/> Et sane in id progressa mulier erat, uti animi ac pellicum gratia marito Ostiam profecto Romae nuptias cum altero frequentaret; et hinc notior, dum mirum videtur apud imperatorem viro quam imperatori nuptam esse. <milestone unit="par" n="12"/> Ita liberti potestatem nacti summam stupris exilio caede proscriptionibus omnia foedabant, eoque herilem stultitiam perpulere, uti senex fratris filiam in nuptias concupisceret. <milestone unit="par" n="13"/> Quae <unclear/>quamvis superiore absurdior haberetur iccircoque paria extimesceret, veneno coniugem interemit. <milestone unit="par" n="14"/> Huius anno sexto, cum quattuordecim regnarit, octingentesimus urbis mire celebratus, visusque apud Aegyptum Phoenix, quam volucrem ferunt anno quingentesimo ex Arabis memoratos locos advolare; atque in Aegaeo mari repente insula ingens emersit nocte, qua defectus lunae acciderat. <milestone unit="par" n="15"/> Ceterum funus, uti quondam in Prisco Tarquinio, diu occultatum, dum arte mulieris corrupti custodes aegrum simulant atque ab eo mandatam interim privigno, quem paulo ante in liberos asciverat, curam reipublicae.</p></div>
            <div type="cap" n="5"><p><milestone unit="par" n="1"/> Eo modo <hi rend="expanded">L. Domitius</hi> (nam id certe nomen <hi rend="expanded">Neroni</hi>, patre Domitio, erat) imperator factus est. <milestone unit="par" n="2"/> Qui cum longe adolescens dominatum parem annis vitrico gessisset, quinquennium tamen tantus fuit, augenda urbe maxime, uti merito Traianus saepius testaretur procul differre cunctos principes Neronis quinquennio; quo etiam Pontum in ius provinciae Polemonis permissu redegit, cuius gratia Polemoniacus Pontus appellatur, itemque Cottias Alpes Cottio rege mortuo. <milestone unit="par" n="3"/> Quare satis compertum est neque aevum impedimento virtuti esse; eam facile mutari corrupto per licentiam ingenio, omissamque adolescentiae quasi legem perniciosius repeti. <milestone unit="par" n="4"/> Namque eo dedecore reliquum vitae egit, uti pigeat pudeatque memorare huiuscemodi quempiam, nedum rectorem gentium, fuisse. <milestone unit="par" n="5"/> Qui dum psallere per coetus Graecorum invento in certamen coronae coepisset, eo progressus est, uti neque suae neque aliorum pudicitiae parcens, ad extremum amictus nubentium virginum specie, palam senatu, dote data, cunctis festa more celebrantibus in manum conveniret lecto ex omnibus prodigiosis. <milestone unit="par" n="6"/> Quod sane in eo levius aestimandum. <milestone unit="par" n="7"/> Quippe noxiorum vinctis modo pelle tectus ferae utrique sexui genitalia vultu contrectabat; exsector marium maiore flagitio. <milestone unit="par" n="8"/> Atque inter haec matrem etiam contaminavisse plures habent, dum ea quoque ardore dominandi scelere quolibet subici filium cupit. <milestone unit="par" n="9"/> Id ego quamquam scriptoribus diversa firmantibus verum puto. <milestone unit="par" n="10"/> Namque ubi mentem invaserint vitia, <unclear/>nequaquam verecundiae externis societate humanius datur; peccandi consuetudo, nova et eo dulciora affectans, ad extremum in suos agit. <milestone unit="par" n="11"/> Quod his proditum magis, dum quasi quodam progressu illa per alteros ad patrui nuptias atque alienorum cruciatibus mariti exitium, hic paulatim ad sacerdotem Vestae, deinde se, postremo uterque in sui scelus processerint. <milestone unit="par" n="12"/> Neque blandimentis talibus tamen coalescere potuere, sed eo praeceps dati, dum insidiantur invicem, mater praeversa interiit. <milestone unit="par" n="13"/> Igitur cum omne ius fasque parricidio trivisset ac magis magisque in optimos saeviretur, coniuravere plures varia sane tempestate ad liberandam rempublicam. <milestone unit="par" n="14"/> Quis proditis caesisque immanior urbem incendio, plebem feris vulgo missis, senatum pari morte tollere decreverat, nova sede regno quaesita, maximeque incitante legato Parthorum, qui forte inter epulas aulicis, uti mos est, canentibus, cum sibi citharistam poposcisset, responso dato liberum esse, adiecerat sumeret ipse quem vellet e suis, ostentans, qui convivio aderant, quod liber sub imperio nullus haberetur. <milestone unit="par" n="15"/> Ac ni Galba, qui Hispaniae praesidebat, cognito mandatum sui exitium quamquam senecta aetate imperio correpto subvenisset, tantum facinus haud dubie patraretur. <milestone unit="par" n="16"/> Verum eius adventu desertus undique nisi ab spadone, quem quondam exsectum formare in mulierem tentaverat, semet ictu transegit, cum implorans percussorem diu ne ad mortem quidem meruisset cuiusquam officium.</p>
                <p><milestone unit="par" n="17"/> Hic finis Caesarum genti fuit: quem fore prodigiorum multa denuntiavere praecipueque eorum praediis arescens lauri nemus dicatum triumphantibus atque interitus gallinarum, quae adeo multae albaeque erant, aptioresque religionibus, ut iis Romae habeatur hodie locus.</p></div>
            <div type="cap" n="6"> <p><milestone unit="par" n="1"/> At <hi rend="expanded">Galba</hi>, haud secus nobilis e gente clarissima Sulpiciorum, ubi Romam ingressus est, quasi luxuriae aut etiam crudelitati auxilio ventitavisset, rapere trahere vexare ac foedum in modum vastare cuncta et polluere. <milestone unit="par" n="2"/> Quis rebus intestabilior (dum gravius offendunt, quos mollius consultaturos spes erat), simul quia opes militum nimis pecuniae cupidus attenuaverat, Othone auctore interficitur; qui praelatum adoptione eius Pisonem impatientius dolens accensas cohortes armatasque in forum deduxerat. <milestone unit="par" n="3"/> Quo cum lorica tectus Galba tumultum leniturus contenderet, ad lacum Curtium caesus est mense imperii ac die septimo.</p></div>
            <div type="cap" n="7"><p><milestone unit="par" n="1"/> Igitur <hi rend="expanded">Salvius Otho</hi>, Neroni quondam criminose familiaris, haud multo fine adolescentiae grandior potentiam invadit. <milestone unit="par" n="2"/> Qua dies fere quinque et octoginta praecognitis moribus potitus, postquam a Vitellio, qui e Gallia descenderat, Veronensi proelio pulsus est, mortem sibimet conscivit.</p></div>
            <div type="cap" n="8"><p><milestone unit="par" n="1"/> Ita ad <hi rend="expanded">Aulum Vitellium</hi> potestas delata, quae progressu funestior talibus initiis foret, si Vespasianus aliquamdiu Iudaeorum bello, quod Neronis iussu susceperat, impensius attineretur. <milestone unit="par" n="2"/> Is ubi gesta per Galbam ipsumque oppressum accepit, simul quoniam legati Moesiae Pannonicique exercitus hortantium venerant, imperium capit. <milestone unit="par" n="3"/> Namque milites praedicti, postquam Othonem praetoriis, Vitellium Germanicianis legionibus factum comperere, aemuli, ut inter se solent, ne dissimiles viderentur, Vespasianum perpulere, in quem iam Syriacae cohortes ob egregia vitae consenserant. <milestone unit="par" n="4"/> Quippe Vespasianus nova senator familia Reatinis maioribus industria rebusque pacis ac militiae longe nobilis habebatur. <milestone unit="par" n="5"/> Huius legatorum in Italiam transgressu fusisque apud Cremonam suis Vitellius ab Sabino urbi praefecto, Vespasiani fratre, sestertium milies pepigerat arbitris militibus imperio decedere; sed postquam mox circumventum se nuntio ratus est, quasi renovato furore ipsum ceterosque adversae partis cum Capitolio, quod saluti remedium ceperant, cremavit. <milestone unit="par" n="6"/> Ast ubi vera esse ac propinquare hostes patefactum est, productus e tugurio, quo se abdiderat, ianitoris iniecto laqueo parricidarum more ad scalas Gemonias perque eas pertractus; simul ictibus, quantum quisque valuerat, confosso corpore in Tiberim deicitur, tyrannidis octavo mense, annos natus septuaginta et quinque amplius. <milestone unit="par" n="7"/> Hi omnes, quos paucis attigi, praecipueque Caesarum gens adeo litteris culti atque eloquentia fuere, ut, ni cunctis vitiis absque Augusto nimii forent, tantae artes profecto texissent modica flagitia. <milestone unit="par" n="8"/> Quis rebus quamquam satis constet praestare mores, tamen bono cuique, praesertim summo rectori, utroque, si queat, iuxta opus: sin aliter, vitae proposito immensum regrediente elegantiae saltem atque eruditionis sumat auctoritatem.</p></div>
            <div type="cap" n="9"><p><milestone unit="par" n="1"/> Hoc item ex genere <hi rend="expanded">Vespasianus</hi>, sanctus omnia, facundiae haud egens promendis, quae senserat, exsanguem diu fessumque terrarum orbem brevi refecit. <milestone unit="par" n="2"/> Namque primum satellites tyrannidis, nisi qui forte atrocius longe processerant, flectere potius maluit quam excruciatos delere, prudentissime ratus nefaria ministeria a pluribus metu curari. <milestone unit="par" n="3"/> Dein coniurationum multas scelere inulto abscedere patiebatur, comiter, uti erat, stultitiae coarguens, qui ignorarent, quanta moles molestiaque imperio inesset. <milestone unit="par" n="4"/> Simul divinis deditus (quorum vera plerisque negotiis compererat), successores fidebat liberos Titum ac Domitianum fore. <milestone unit="par" n="5"/> Praeterea legibus aequissimis monendoque, quodque vehementius est, vitae specie vitiorum plura aboleverat. <milestone unit="par" n="6"/> Infirmus tamen, uti quidam prave putant, adversum pecuniam, cum satis constet aerarii inopia ac labe urbium novas eum neque aliquamdiu postea habitas vectigalium pensiones exquisivisse. <milestone unit="par" n="7"/> Namque Romae Capitolium, quod conflagravisse supra memoravimus, aedes Pacis, Claudii monumenta, amphitheatri tanta vis, multaque alia ac forum coepta seu patrata. <milestone unit="par" n="8"/> Adhuc per omnes terras, qua ius Romanum est, renovatae urbes cultu egregio viaeque operibus maximis munitae et cavati montes per Flaminiam prono transgressui. <milestone unit="par" n="9"/> Quae tot tantaque brevi confecta intactis cultoribus prudentiam magis quam avaritiam probavere; simul censu more veterum exercito senatu motus probrosior quisque, ac lectis undique optimis viris mille gentes compositae, cum ducentas aegerrime repperisset exstinctis saevitia tyrannorum plerisque. <milestone unit="par" n="10"/> Ac bello rex Parthorum Vologesus in pacem coactus atque in provinciam Syria, cui Palaestinae nomen, Iudaeique annitente filio Tito, quem transgrediens in Italiam reliquerat externae militiae moxque victorem praefectura praetorio extulerat. <milestone unit="par" n="11"/> Vnde etiam is honos, ingens a principio, tumidior atque alter ab Augusto imperio fuit. <milestone unit="par" n="12"/> Verum hac tempestate dum honorum honestas despectatur mixtique bonis indocti ac prudentibus inertes sunt, fecere nomen plerique potentia vacuum insolensque miseris, subiectum pessimo cuique et annonae specie rapax.</p></div>
            <div type="cap" n="10"><p><milestone unit="par" n="1"/> Ceterum <hi rend="expanded">Titus</hi> postquam imperium adeptus est, incredibile quantum, quem imitabatur, anteierit, praesertim litteris clementiaque ac muneribus. <milestone unit="par" n="2"/> Denique cum concessa per priores principes firmari ab insequentibus mos esset, simul imperium cepit, talia possidentibus edicto sponte cavit prospexitque. <milestone unit="par" n="3"/> Neque minus sancte facilis in tuendis, qui forte in se coniuravissent, adeo ut, cum amplissimi ordinis duo abnuere cogitatum scelus nequirent patresque censuissent de confessis supplicium sumendum, deductos in spectaculum se utrimque assidere iusserit petitoque ex industria gladiatoris, quorum pugnae visebantur, gladio, quasi ad explorandam aciem uni atque alteri committeret. <milestone unit="par" n="4"/> Quis perculsis et constantiam mirantibus: 'Videtisne', inquit, 'potestates fato dari frustraque tentari facinus potiundi spe vel amittendi metu?' <milestone unit="par" n="5"/> Ita biennio post ac menses fere novem amphitheatri perfecto opere lautusque veneno interiit, anno aevi quadragesimo, cum eius pater septuagesimo obisset, imperator decennii. Huius sane mors adeo provinciis luctui fuit, uti generis humani delicias appellantes orbatum orbem deflerent.</p></div>
            <div type="cap" n="11"><p><milestone unit="par" n="1"/> Igitur <hi rend="expanded">Domitianus</hi> fratris atque imperatoris optimi nece, privato scelere publicoque amentior, simul maculosae adolescentiae praedas caedem supplicia agere occepit. <milestone unit="par" n="2"/> Maior libidinum flagitio ac plus quam superbe utens patribus, quippe qui se dominum deumque dici coegerit; quod confestim ab insequentibus remotum validius multo posthac deinceps rettulere. <milestone unit="par" n="3"/> Sed Domitianus primo clementiam simulans neque adeo iners domi belloque tolerantior videbatur. <milestone unit="par" n="4"/> Idcircoque Dacis et Cattorum manu devictis Septembrem Octobremque menses Germanici superiorem, e suo nomine alterum appellaverat; multaque operum inchoata per patrem vel fratris studio atque inprimis Capitolium absolvit. <milestone unit="par" n="5"/> Dehinc atrox caedibus bonorum segnisque ridicule remotis procul omnibus muscarum agmina persequebatur, postquam ad libidinem minus virium erat, cuius foedum exercitium Graecorum lingua <foreign xml:lang="grc"><hi rend="italic">κλινοπάλην</hi></foreign> vocabat. <milestone unit="par" n="6"/> Hincque iocorum pleraque: nam percontanti cuidam, quispiamnet in palatio esset, responsum: Ne musca quidem, nisi forte apud palaestram. <milestone unit="par" n="7"/> Is ergo magis magisque saevitia nimius eoque suspectior etiam suis libertorum consilio uxore non ignara, quae amorem histrionis viro praetulerat, poenas luit, quinto et quadragesimo vitae anno, dominationis circiter quintodecimo. <milestone unit="par" n="8"/> At senatus gladiatoris more funus ferri radendumque nomen decrevit. <milestone unit="par" n="9"/> Quo moti milites, quibus privatae commoditates dispendio publico largius procedunt, auctores necis ad supplicium petere more suo seditiosius coeperunt. <milestone unit="par" n="10"/> Qui vix aegreque per prudentes cohibiti tandem in gratiam optimatum convenere. <milestone unit="par" n="11"/> Neque minus per se moliebantur bellum, quod his conversum imperium maestitiae erat ob amissionem praedarum per dona munifica. </p>
                <p><milestone unit="par" n="12"/> Hactenus Romae seu per Italiam orti imperium rexere, hinc advenae quoque; nescio an ut in Prisco Tarquinio longe meliores. <milestone unit="par" n="13"/> Ac mihi quidem audienti multa legentique plane compertum urbem Romam externorum virtute atque insitivis artibus praecipue crevisse.</p></div>
            <div type="cap" n="12"><p><milestone unit="par" n="1"/> Quid enim <hi rend="expanded">Nerva</hi> Cretensi prudentius maximeque moderatum? <milestone unit="par" n="2"/> Qui cum extrema aetate apud Sequanos, quo tyranni decessit metu, imperium arbitrio legionum cepisset, ubi perspexit nisi a superioribus robustioribusque corpore animoque geri non posse, mense sexto ac decimo semet eo abdicavit, dedicato prius foro, quod appellatur Pervium, quo aedes Minervae eminentior consurgit et magnificentior. <milestone unit="par" n="3"/> Id cum semper egregium sit metiri, quantum queas, neque ambitione praeceps agi, tum in imperio, cuius adeo cupidi mortales sunt, ut id vel ultima senectus avide petat. <milestone unit="par" n="4"/> Huc accedit, quod suffecti virtute quantus consilio esset, magis magisque patefecit.</p></div>
            <div type="cap" n="13"><p><milestone unit="par" n="1"/> Namque <hi rend="expanded">Vlpium Traianum</hi> Italica, urbe Hispaniae, ortum, amplissimi ordinis tamen atque etiam consulari loco, arrogatum accepit dedit. <milestone unit="par" n="2"/> Hoc aegre clarior domi seu militiae reperietur. <milestone unit="par" n="3"/> Quippe primus aut solus etiam vires Romanas trans Istrum propagavit domitis in provinciam Dacorum pileatis <unclear/>satisque nationibus, Decibalo rege ac <unclear/>Sardonios; simul ad ortum solis cunctae gentes, quae inter Indum et Euphratem amnes inclitos sunt, concussae bello, atque imperati obsides Persarum regi, nomine Cosdroe, et inter ea iter conditum per feras gentes, quo facile ab usque Pontico mari in Galliam permeatur. <milestone unit="par" n="4"/> Castra suspectioribus atque opportunis locis exstructa, ponsque Danubio impositus, ac deductae coloniarum pleraeque. <milestone unit="par" n="5"/> Adhuc Romae a Domitiano coepta forum atque alia multa plusquam magnifice coluit ornavitque, et annonae perpetuae mire consultum reperto firmatoque pistorum collegio; simul noscendis ocius, quae ubique e republica gerebantur, admota media publici cursus. <milestone unit="par" n="6"/> Quod equidem munus satis utile in pestem orbis Romani vertit posteriorum avaritia insolentiaque, nisi quod his annis suffectae vires Illyrico sunt praefecto medente Anatolio. <milestone unit="par" n="7"/> Adeo boni malive in republica nihil est, quod in diversum traduci nequeat moribus praesidentium. <milestone unit="par" n="8"/> Aequus clemens patientissimus atque in amicos perfidelis, quippe qui Surae familiari opus sacraverit, quae Suranae sunt: <milestone unit="par" n="9"/> usque eo innocentiae fidens, uti praefectum praetorio Suburanum nomine, cum insigne potestatis, uti mos erat, pugionem daret, crebro monuerit: 'Tibi istum ad munimentum mei committo, si recte agam; sin aliter, in me magis': quod moderatorem omnium vel errare minus fas sit. <milestone unit="par" n="10"/> Quin etiam vinolentiam, quo vitio uti Nerva angebatur, prudentia molliverat, curari vetans iussa post longiores epulas. <milestone unit="par" n="11"/> His virtutibus acto imperio annos prope viginti, cum terrae motu gravi apud Antiochiam ceteraque Syriae extremis afficeretur, rogatu patrum Italiam repetens morbo periit grandaeva aetate ascito prius ad imperium Hadriano civi propinquoque. <milestone unit="par" n="12"/> Abhinc divisa nomina Caesarum atque Augusti inductumque in rempublicam, uti duo seu plures summae potentiae dissimiles cognomento ac potestate dispari sint. <milestone unit="par" n="13"/> Quamquam alii Plotinae, Traiani coniugis, favore imperium assecutum putent, quae viri testamento heredem regni institutum simulaverat.</p></div>
            <div type="cap" n="14"><p><milestone unit="par" n="1"/> Igitur <hi rend="expanded">Aelius Hadrianus</hi> eloquio togaeque studiis accommodatior pace ad orientem composita Romam regreditur. <milestone unit="par" n="2"/> Ibi Graecorum more seu Pompilii Numae caerimonias leges gymnasia doctoresque curare occepit, <milestone unit="par" n="3"/> adeo quidem, ut etiam ludum ingenuarum artium, quod Athenaeum vocant, constitueret <milestone unit="par" n="4"/> atque initia Cereris Liberaeque, quae Eleusina dicitur, Atheniensium modo Roma percoleret. <milestone unit="par" n="5"/> Deinde, uti solet tranquillis rebus, remissior rus proprium Tibur secessit permissa urbe Lucio Aelio Caesari. <milestone unit="par" n="6"/> Ipse, uti beatis locupletibus mos, palatia exstruere, curare epulas signa tabulas pictas; postremo omnia satis anxie prospicere, quae luxus lasciviaeque essent. <milestone unit="par" n="7"/> Hinc orti rumores mali iniecisse stupra puberibus atque Antinoi flagravisse famoso ministerio neque alia de causa urbem conditam eius nomine aut locasse ephebo statuas. <milestone unit="par" n="8"/> Quae quidem alii pia volunt religiosaque: quippe Hadriano cupiente fatum producere, cum voluntarium ad vicem magi poposcissent, cunctis retractantibus Antinoum obiecisse se referunt, hincque in eum officia supra dicta. <milestone unit="par" n="9"/> Nos rem in medio relinquemus quamquam in remisso ingenio suspectam aestimantes societatem aevi longe imparilis. <milestone unit="par" n="10"/> Interim Aelio Caesare mortuo, cum ipse animo parum valeret idcircoque despectui haberetur, ad creandum Caesarem patres convocat. <milestone unit="par" n="11"/> Quibus propere accurrentibus forte Antoninum conspexit senis soceri aut genitoris anxios gressus levantem manu. Quo mire oblectatus adoptatum legibus Caesarem iubet, statimque ab eo senatus, cui ludibrio fuerat, magnam partem necari. <milestone unit="par" n="12"/> Neque multo post apud Baias tabe interiit, anno imperii absque mense vicesimo secundo, senecta viridiore. <milestone unit="par" n="13"/> At patres ne principis oratu quidem ad Divi honorem eidem deferendum flectebantur; tantum amissos sui ordinis tot viros maerebant. <milestone unit="par" n="14"/> Sed postquam subito prodiere, quorum exitium dolori erat, quique suos complexi, censent quod abnuerant. </p></div>
            <div type="cap" n="15"><p><milestone unit="par" n="1"/> Atque <hi rend="expanded">Aurelio Antonino</hi> cognomentum <hi rend="expanded">Pii</hi>. Hunc fere nulla vitiorum labes commaculavit. <milestone unit="par" n="2"/> Vir veterrimae familiae, e Lanuvino municipio, senator urbis; <milestone unit="par" n="3"/> adeo aequalis probisque moribus, uti plane docuerit neque iugi pace ac longo otio absoluta ingenia corrumpi, eoque demum fortunatas urbes fore, si regna sapientiae sint. <milestone unit="par" n="4"/> Denique annis, quibus publica egit, viginti idem mansit, celebrato magnifice urbis nongentesimo. <milestone unit="par" n="5"/> Nisi forte triumphorum expertem socordiae videtur; quod longe secus est, cum maius haud dubie sit neque quemquam turbare ausum composita neque ipsum ostentandi sui bellum fecisse quietis gentibus. <milestone unit="par" n="6"/> Quin etiam maribus frustratus filiae viro reipublicae consultavit.</p></div>
            <div type="cap" n="16"><p><milestone unit="par" n="1"/> Namque M. Boionium, qui <hi rend="expanded">Aurelius Antoninus</hi> habetur, eodem oppido, pari nobilitate, philosophandi vero eloquentiaeque studiis longe praestantem, in familiam atque imperium ascivit. <milestone unit="par" n="2"/> Cuius divina omnia domi militiaeque facta consultaque; quae imprudentia regendae coniugis attaminavit, quae in tantum petulantiae proruperat, ut in Campania sedens amoena litorum obsideret ad legendos ex nauticis, quia plerumque nudi agunt, flagitiis aptiores. <milestone unit="par" n="3"/> Igitur Aurelius socero apud Lorios anno vitae post quintum et septuagesimum mortuo confestim fratrem Lucium Verum in societatem potentiae accepit. <milestone unit="par" n="4"/> Eius ductu Persae, cum primum superavissent, ad extremum triumpho cessere, rege Vologeso. <milestone unit="par" n="5"/> Lucius paucis diebus moritur, hincque materies fingendi dolo consanguinei circumventum; <milestone unit="par" n="6"/> quem ferunt, cum invidia gestarum rerum angeretur, fraudem inter coenam exercuisse. <milestone unit="par" n="7"/> Namque lita veneno cultri parte vulvae frustum, quod de industria solum erat, eo praecidit consumptoque uno, uti mos est inter familiares, alterum, qua virus contigerat, germano porrexit. <milestone unit="par" n="8"/> Haec in tanto viro credere nisi animi ad scelus proni non queunt, <milestone unit="par" n="9"/> quippe cum Lucium satis constet Altini, Venetiae urbe, morbo consumptum, tantumque Marco sapientiae lenitudinis innocentiae ac litterarum fuisse, ut is Marcomannos cum filio Commodo, quem Caesarem suffecerat, petiturus philosophorum turba obtestantium circumfunderetur, ne expeditioni aut pugnae se prius committeret, quam sectarum ardua ac perocculta explanavisset. <milestone unit="par" n="10"/> Ita <unclear/>incerta belli in eius salute doctrinae studiis metuebantur; tantumque illo imperante floruere artes bonae, ut illam gloriam etiam temporum putem. <milestone unit="par" n="11"/> Legum ambigua mire distincta, vadimoniorumque sollemni remoto denuntiandae litis operiendaeque ad diem commode ius introductum. <milestone unit="par" n="12"/> Data cunctis promiscue civitas Romana, multaeque urbes conditae deductae repositae ornataeque, atque inprimis Poenorum Carthago, quam ignis foede consumpserat, Asiaeque Ephesus ac Bithyniae Nicomedia constratae terrae motu, aeque ac nostra aetate Nicomedia Cereali consule. <milestone unit="par" n="13"/> Triumphi acti ex nationibus, quae regi Marcomaro ab usque urbe Pannoniae, cui Carnuto nomen est, ad media Gallorum protendebantur. <milestone unit="par" n="14"/> Ita anno imperii octavo decimoque aevi validior Vendobonae interiit, maximo gemitu mortalium omnium. <milestone unit="par" n="15"/> Denique, qui seiuncti in aliis, patres ac vulgus soli omnia decrevere, templa columnas sacerdotes.</p></div>
            <div type="cap" n="17"><p><milestone unit="par" n="1"/> At <hi rend="expanded">filius</hi> saeva a principio dominatione detestabilior habebatur, praecipue per maiorum controversam memoriam; quae posteris usque eo gravis est, ut absque communi in impios odio quasi corruptores generis exsecrabiliores sint. <milestone unit="par" n="2"/> Bello plane impiger; quo in Quados prospere gesto Septembrem mensem Commodum appellaverat. <milestone unit="par" n="3"/> Moenia Romae potentia vix digna lavandi usui instituit. <milestone unit="par" n="4"/> Immiti prorsus feroque ingenio, adeo quidem, uti gladiatores specie depugnandi crebro trucidaret, cum ipse ferro, obiecti mucronibus plumbeis uterentur. <milestone unit="par" n="5"/> Cumque eo modo plures confecisset, forte eum Scaeva nomine, audacia ac robore corporis pugnandique arte pervigens, ab studio tali deterruit; qui spreto gladio, quem inutilem cernebat, sufficere utrique ait, quo armabatur ipse. <milestone unit="par" n="6"/> Eo metu, ne inter congressum, uti solet, extorto pugione conficeretur, Scaevam removit, atque ad alios formidolosior in feras beluasque ferociam convertit. <milestone unit="par" n="7"/> Quis rebus cum insatiabilem sanguinis cuncti horrescerent, coniuravere in eum maxime proximus; quippe dominationi adeo fidus nemo, ipsique satellites, dum incestam mentem pronamque in saevitiam cavent, a quibus eorum potentia sustentatur, quoquomodo subruere tutius putant, et Commodum quidem primo occultatius veneno petivere, anno regni tertio fere atque decimo. <milestone unit="par" n="8"/> Cuius vis frustrata per cibum, quo se casu repleverat; cum tamen alvi dolorem causaretur, auctore medico, principe factionis, in palaestram perrexit. <milestone unit="par" n="9"/> Ibi per ministrum ungendi (nam forte is quoque e consilio erat) faucibus quasi arte exercitii bracchiorum nodo validius pressis exspiravit. <milestone unit="par" n="10"/> Quo cognito senatus, qui ob festa Ianuariorum frequens primo luci convenerat, simul plebes hostem deorum atque hominum radendumque nomen sanxere; confestimque praefecto urbi <hi rend="expanded">Aulo Helvio Pertinaci</hi> imperium defertur.</p></div>
            <div type="cap" n="18"><p><milestone unit="par" n="1"/> Hic doctrinae omnis ac moribus antiquissimis, immodice parcus, Curios aequaverat Fabriciosque. <milestone unit="par" n="2"/> Eum milites, quis exhausto iam perditoque orbe satis videtur nihil, impulsore Didio foede iugulavere octogesimo imperii die.</p></div>
            <div type="cap" n="19"><p><milestone unit="par" n="1"/> At <hi rend="expanded">Didius</hi> (an <hi rend="expanded">Salvius</hi>?) <hi rend="expanded">Iulianus</hi> fretus praetorianis, quos in societatem promissis magnificentioribus perpulerat, ex praefectura vigilum ad insignia dominatus processit. <milestone unit="par" n="2"/> Genus ei pernobile iurisque urbani praestans scientia; quippe qui primus edictum, quod varie inconditeque a praetoribus promebatur, in ordinem composuerit. <milestone unit="par" n="3"/> Hincque satis compertum cohibendae cupidini ingenium ni iuvet, eruditionem imbecillem esse, <milestone unit="par" n="4"/> cum praeceptor et asper quidem rectius vivendi in facinus processerit, quod novo supplicio plectendum ediderat. Neque cupito tamen potitus diu. Namque eum acceptis illico, quae acciderant, Septimius Severus, qui forte Syriae legatus in extremis terris bellum gerebat, imperator creatus pontem proxime Milvium acie devicit; missique, qui fugientem insequerentur, apud palatium Romae obtruncavere.</p></div>
            <div type="cap" n="20"><p><milestone unit="par" n="1"/> Igitur <hi rend="expanded">Septimius</hi>, Pertinacis nece, simul flagitiorum odio, dolore atque ira commotior cohortes praetorias statim militia exemit cunctisque partium caesis Helvium senatusconsulto inter Divos refert; Salvii nomen atque eius scripta factave aboleri iubet; quod unum effici nequivit. <milestone unit="par" n="2"/> Tantum gratia doctarum artium valet, ut scriptoribus ne saevi mores quidem ad memoriam officiant. <milestone unit="par" n="3"/> Quin etiam mors huiuscemodi ipsis gloriae, exsecrationi actoribus est, <milestone unit="par" n="4"/> cum omnes, praecipueque posteri, sic habent illa ingenia nisi publico latrocinio ac per dementiam opprimi non potuisse. <milestone unit="par" n="5"/> Quo bonis omnibus ac mihi fidendum magis, qui rure ortus tenui atque indocto patre in haec tempora vitam praestiti studiis tantis honestiorem. <milestone unit="par" n="6"/> Quod equidem gentis nostrae reor, quae fato quodam bonorum parce fecunda, quos eduxerit tamen, quemque ad sua celsos habet. Velut Severum ipsum, quo praeclarior in republica fuit nemo; quem quamquam exacta aetate mortuum iustitio elogioque lugendum sanxere, struentes illum iustum nasci aut emori minime convenisse. <milestone unit="par" n="7"/> Scilicet quod corrigendis moribus nimium, postquam ad veterum innocentiam quasi mentium sanitatem pervenerant, clementem habuere. <milestone unit="par" n="8"/> Ita honestas, quae principio anxia habetur, ubi contigerit, voluptati luxuriaeque est. Pescennium Nigrum apud Cyzicenos, Clodium Albinum Lugduni victos coegit mori; <milestone unit="par" n="9"/> quorum prior Aegyptum dux obtinens bellum moverat spe dominationis, alter Pertinacis auctor occidendi, cum eo metu in Britannos, quam provinciam a Commodo meruerat, transmittere niteretur, in Gallia invaserat imperium. <milestone unit="par" n="10"/> Horum infinita caede crudelior habitus et cognomento Pertinax, quamquam ob vitae parsimoniam similem ipsum magis ascivisse plures putent: nobis mens ad credendum prona acerbitati impositum. <milestone unit="par" n="11"/> Nam cum quidam hostiam, quem tamen, uti bellis civilibus solet, condicio loci ad Albinum detulerat, causa exposita novissime conclusisset: 'Quid, quaeso, faceres, si tu esses?' <milestone unit="par" n="12"/> Ille respondit: 'Ea perferrem, quae tu.' Quo dicto factoque durius nihil bonis: cum sanctique huiuscemodi dissensiones, quamvis studiosius coeptas, fortunae increpent magisque in protegendis quam ad perdendos cives verum corrumpi patiantur. <milestone unit="par" n="13"/> At iste delendarum cupidus factionum, quo deinceps mitius ageret, necessitudinem facti ulcisci maluit, ne paulatim spe veniae in labem publicam per coniurationes procederetur, ad quas vitio temporum animos <supplied>pronos</supplied> intelligebat; neque ego abnuo ea delictorum, quae grassari immodice coeperint, plus paene quam severe excidenda esse. <milestone unit="par" n="14"/> Felix ac prudens, armis praecipue; adeo, ut nullo congressu nisi victor discesserit auxeritque imperium subacto Persarum rege nomine Aggaro. <milestone unit="par" n="15"/> Neque minus Arabas, simul adortus ut est, in dicionem redegit provinciae modo. <milestone unit="par" n="16"/> Adiabena quoque, ni terrarum macies despectaretur, in tributarios concessisset. <milestone unit="par" n="17"/> Ob haec tanta Arabicum, Adiabenicum et Parthici cognomento patres dixere. <milestone unit="par" n="18"/> His maiora aggressus Britanniam, quoad ea utilis erat, pulsis hostibus muro munivit per transversam insulam ducto utrimque ad finem Oceani. <milestone unit="par" n="19"/> Quin etiam Tripoli, cuius Lepti oppido oriebatur, bellicosae gentes submotae procul. <milestone unit="par" n="20"/> Quae factu ardua facilius eo patrabantur, quo implacabilis delictis strenuum quemque praemiis extollebat. <milestone unit="par" n="21"/> Denique ne parva latrocinia quidem impunita patiebatur, in suos animadvertens magis, quod vitio ducum aut etiam per factionem fieri vir experiens intelligeret. <milestone unit="par" n="22"/> Philosophiae, declamandi, cunctis postremo liberalium deditus studiis; idemque abs se texta ornatu et fide paribus composuit. <milestone unit="par" n="23"/> Legum conditor longe aequabilium. Huic tanto domi forisque uxoris probra summam gloriae dempsere, quam adeo famose complexus est, uti cognita libidine ac ream coniurationis retentaverit. <milestone unit="par" n="24"/> Quod cum infimo turpe tum potentibus, et illi magis, cui non privati neque singuli aut flagitiosi, verum imperia et exercitus atque ipsa vitia concessere. <milestone unit="par" n="25"/> Nam cum pedibus aeger bellum moraretur idque milites anxie ferrent eiusque filium Bassianum, qui Caesar una aderat, Augustum fecissent, in tribunal se ferri, adesse omnes, imperatoremque ac tribunos, centuriones et cohortes, quibus auctoribus acciderat, sisti reorum modo iussit. <milestone unit="par" n="26"/> Quo metu cum stratus humi victor tantorum exercitus veniam precaretur: 'Sentitisne,' inquit, pulsans manu, 'caput potius quam pedes imperare?' <milestone unit="par" n="27"/> Neque multo post in Britanniae municipio, cui Eboraci nomen, annis regni duodeviginti morbo exstinctus est. <milestone unit="par" n="28"/> Ortus medie humili, primo litteris, dehinc imbutus foro; quo parum commodante, uti rebus artis solet, dum tentat aut exquirit varia melioraque, conscendit imperium. <milestone unit="par" n="29"/> Ibi graviora expertus, laborem curas metum et incerta prorsus omnia, quasi testis vitae mortalium: 'Cuncta,' inquit, 'fui; conducit nihil'. <milestone unit="par" n="30"/> Funus, quod liberi Geta Bassianusque Romam detulerant, mire celebratum illatumque Marci sepulcro, <supplied>quem</supplied> adeo percoluerat, ut eius gratia Commodum inter Divos referri suaserit fratrem appellans, Bassianoque Antonini vocabulum addiderit, quod ex illo post multos dubiosque eventus auspicia honorum cepisset patrocinio fisci; <milestone unit="par" n="31"/> deinde laborantibus secundarum initia earumque auctores memoriae sunt. </p>
                <p><milestone unit="par" n="32"/> At posteri, quasi bellum inter se mandatis accepissent, confestim secessere. Ita Geta, cui nomen paterno ab avo erat, cum eius modestiore ingenio frater angeretur, obsessus interiit. <milestone unit="par" n="33"/> Quae victoria Papiniani exitio foedior facta, ut sane putant memoriae curiosi, quippe quem ferunt illo temporis Bassiani scrinia curavisse monitumque, uti mos est, destinanda Romam quam celerrime componeret, dolore Getae dixisse haudquaquam pari facilitate velari parricidium, qua fieret, iccircoque morte affectum. <milestone unit="par" n="34"/> Sed haec improbe absurda sunt, cum constet satis praefecturam praetorio gessisse neque incondite illum virum tantam contumeliam imponere potuisse, cui amori ac magisterio erat.</p></div>
            <div type="cap" n="21"><p><milestone unit="par" n="1"/> Ceterum <hi rend="expanded">Antoninus</hi> incognita munerum specie plebem Romanam adficiens, quod indumenta in talos demissa largiretur, <hi rend="expanded">Caracalla</hi> dictus, cum pari modo vesti Antoninianas nomen e suo daret. <milestone unit="par" n="2"/> Alamannos, gentem populosam ex equo mirifice pugnantem, prope Moenum amnem devicit. Patiens communis tranquillusque; pari fortuna et eodem matrimonio, quo pater. <milestone unit="par" n="3"/> Namque Iuliam novercam, cuius facinora supra memoravi, forma captus coniugem affectavit, cum illa factiosior aspectui adolescentis, praesentiae quasi ignara, semet dedisset intecto corpore, asserentique: 'Vellem, si liceret, uti', petulantius muIto (quippe quae pudorem velamento exuerat) respondisset: 'Libet? Plane licet'. <milestone unit="par" n="4"/> Aegypti sacra per eum deportata Romam atque aucta urbs magno accessu viae novae et ad lavandum absoluta opera pulchri cultus. <milestone unit="par" n="5"/> Quibus confectis, cum Syriam circumgrederetur, apud Edessam anno potentiae sexto moritur. <milestone unit="par" n="6"/> Corporis reliqua luctu publico relata Romam atque inter Antoninos funerata sunt.</p></div>
            <div type="cap" n="22"><p><milestone unit="par" n="1"/> Dehinc <hi rend="expanded">Opilius Macrinus</hi>, qui praefecturam praetorio gerebat, imperator eiusdemque filius Diadumenus nomine Caesar a legionibus appellantur. <milestone unit="par" n="2"/> Quibus eo quod ingens amissi principis desiderium erat, adolescentem Antoninum vocavere. <milestone unit="par" n="3"/> Horum nihil praeter saevos atque inciviles animos interim reperimus. <milestone unit="par" n="4"/> Qua gratia mensibus ferme quattuor ac decem vix retento imperio, per quos creati fuerant, interfecti sunt.</p></div>
            <div type="cap" n="23"><p><milestone unit="par" n="1"/> Accitusque <hi rend="expanded">Marcus Antoninus</hi> Bassiano genitus, qui patre mortuo in solis sacerdotium, quem Heliogabalum Syri vocant, tamquam asylum insidiarum metu confugerat, hincque <hi rend="expanded">Heliogabalus</hi> dictus; translatoque Romam dei simulacro in palatii penetralibus altaria constituit. <milestone unit="par" n="2"/> Hoc impurius ne improbae quidem aut petulantes mulieres fuere: quippe orbe toto obscoenissimos perquirebat visendis tractandisve artibus <unclear/>libidinum ferendarum. <milestone unit="par" n="3"/> Haec cum augerentur in dies ac magis magisque Alexandri, quem comperta Opilii nece Caesarem nobilitas nuncupaverat, amor cumularetur, in castris praetoriis tricesimo regni mense oppressus est.</p></div>
            <div type="cap" n="24"><p><milestone unit="par" n="1"/> Statimque <hi rend="expanded">Aurelio Alexandro</hi> Syriae orto, cui duplex Caesarea et Arce nomen est, militibus quoque annitentibus Augusti potentia delata. <milestone unit="par" n="2"/> Qui quamquam adolescens, ingenio supra aevum tamen confestim apparatu magno bellum adversum Xerxem, Persarum regem, movet; quo fuso fugatoque in Galliam maturrime contendit, quae Germanorum direptionibus tentabatur. <milestone unit="par" n="3"/> Ibi tumultuantes legionum plerasque constantissime abiecit; quod in praesens gloriae, mox exitio datum est. <milestone unit="par" n="4"/> Nam cum tantae severitatis vim milites inhorrescunt (unde etiam Severi cognomentum accesserat), agentem casu cum paucis vico Britanniae, cui vocabulum Sicilia, trucidavere. <milestone unit="par" n="5"/> Opus urbi florentissimum celebrio fabricatus est, matrisque cultu, quae nomine Mammaea erat, plus quam pius. <milestone unit="par" n="6"/> Adhuc Domitium Vlpianum, quem Heliogabalus praetorianis praefecerat, eodem honore retinens Paulloque inter exordia patriae reddito, iuris auctoribus, quantus erga optimos atque aequi studio esset, edocuit. <milestone unit="par" n="7"/> Neque ultra annos tredecim imperio functus rempublicam reliquit firmatam undique. <milestone unit="par" n="8"/> Quae iam tum a Romulo ad Septimium certatim evolans Bassiani consiliis tamquam in summo constitit. <milestone unit="par" n="9"/> Quo ne confestim laberetur, Alexandri fuit. Abhinc dum dominandi suis quam subigendi externos cupientiores sunt atque inter se armantur magis, Romanum statum quasi abrupto praecipitavere, immissique in imperium promiscue boni malique, nobiles atque ignobiles, ac barbariae multi. <milestone unit="par" n="10"/> Quippe ubi passim confusaque omnia neque suo feruntur modo, quique fas putant, uti per turbam, rapere aliena officia, quae regere nequeunt, et scientiam bonarum artium foede corrumpunt. <milestone unit="par" n="11"/> Ita fortunae vis licentiam nacta perniciosa libidine mortales agit; quae diu quidem virtute uti muro prohibita, postquam paene omnes flagitiis subacti sunt, etiam infimis genere institutoque publica permisit.</p></div>
            <div type="cap" n="25"><p><milestone unit="par" n="1"/> Namque <hi rend="expanded">Gaius Iulius Maximinus</hi>, praesidens Trebellicae, primus e militaribus, litterarum fere rudis potentiam cepit suffragiis legionum. <milestone unit="par" n="2"/> Quod tamen etiam patres, dum periculosum existimant inermes armato resistere, approbaverunt; filiusque eius pari nomine Gaius Iulius Maximinus Caesar factus est.</p></div>
            <div type="cap" n="26"><p><milestone unit="par" n="1"/> Quis biennium summae potitis, haud incommode proelio gesto contra Germanos, repente <hi rend="expanded">Antonius Gordianus</hi> Africae proconsul ab exercitu princeps apud Thydri oppidum absens fit. <milestone unit="par" n="2"/> Quo ut accitus pervenit, tamquam ea re creatus foret, seditione excipitur; qua lenita facile Carthaginem petit. <milestone unit="par" n="3"/> Ibi cum avertendis prodigiis, quorum metu haud inaniter angebatur, rem divinam solitis ageret, repente hostia partum edidit. <milestone unit="par" n="4"/> Id haruspices atque ipse maxime (nam huius scientiae usu immodice prudens erat) ita accepere illum quidem destinatum neci, verum liberis pariturum imperium; progressique coniectu longius liberi quoque exitum denuntiavere, mitem atque innoxium praefantes fore ut illud pecus, nec diuturnum tamen subiectumque insidiis. <milestone unit="par" n="5"/> Interim Romae comperto Gordiani interitu hortante Domitio urbi praefectus reliquique iudices vulgo caeduntur per praetorias cohortes. <milestone unit="par" n="6"/> Quippe Gordianus, postquam delatum sibi imperium cognovit, praemia amplum in modum ostentans Romam legatos ac litteras destinaverat; quibus necato eo frustratos se milites angebantur, genus hominum pecuniae cupidius fidumque ac bonum solo quaestu. <milestone unit="par" n="7"/> At senatus metuens, ne nullis rectoribus specie captae urbis atrociora acciderent, primo potestatum vices, mox conscriptis iunioribus <hi rend="expanded">Clodium Pupienum Caecilium Balbinum</hi> Caesares constituit.</p></div>
            <div type="cap" n="27"><p><milestone unit="par" n="1"/> Iisdemque per Africam diebus milites <hi rend="expanded">Gordianum</hi>, Gordiani filium, qui forte contubernio patris praetextatus ac deinceps praefectus praetorio intererat, Augustum creavere; neque sane factum nobilitas aspernata. <milestone unit="par" n="2"/> Denique accito eo inter implana urbis atque ipso sinu praetoriae manus acie deletae per gladiatorum familias tironumque exercitum. <milestone unit="par" n="3"/> Dum haec Romae geruntur, Iulii Maximini, quos forte ea tempestate Thracia retinebat, acceptis quae evenerant, Italiam propere petunt. <milestone unit="par" n="4"/> Eos Pupienus Aquileiae obsidione confecit, postquam proelio victos reliqui paulatim deseruerant. <milestone unit="par" n="5"/> Horum imperio ad biennium per huiuscemodi moras annus quaesitus. <milestone unit="par" n="6"/> Neque multo post tumultu militarium Clodio Caecilioque Romae intra Palatium caesis Gordianus solus regnum obtinuit. <milestone unit="par" n="7"/> Eoque anno lustri certamine, quod Nero Romam induxerat, aucto firmatoque in Persas profectus est, cum prius Iani aedes, quas Marcus clauserat, patentes more veterum fecisset. <milestone unit="par" n="8"/> Ibi gesto insigniter bello Marci Philippi praefecti praetorio insidiis periit sexennio imperii. </p></div>
            <div type="cap" n="28"><p><milestone unit="par" n="1"/> Igitur <hi rend="expanded">Marcus Iulius Philippus</hi> Arabs Thraconites, sumpto in consortium Philippo filio, rebus ad Orientem compositis conditoque apud Arabiam Philippopoli oppido Romam venere; exstructoque trans Tiberim lacu, quod eam partem aquae penuria fatigabat, annum urbis millesimum ludis omnium generum celebrant. <milestone unit="par" n="2"/> Et quoniam nomen admonuit, mea quoque aetate post mille centesimus consule Philippo excessit nullis, ut solet, sollemnibus frequentatus: adeo in dies cura minima Romanae urbis. <milestone unit="par" n="3"/> Quod equidem denuntiatum ferunt illo tempore prodigiis portentisque; ex quis unum memorare brevi libet. <milestone unit="par" n="4"/> Nam cum pontificum lege hostiae mactarentur, suis utero maris feminarum genitalia apparuere. <milestone unit="par" n="5"/> Id haruspices solutionem posterorum portendere vitiaque fore potiora interpretati. <milestone unit="par" n="6"/> Quod frustratum iri aestimans imperator Philippus, tum quia forte praeteriens filii similem pro meritorio ephebum conspexerat, usum virilis scorti removendum honestissime consultavit. <milestone unit="par" n="7"/> Verumtamen manet: quippe condicione loci mutata peioribus flagitiis agitatur, dum avidius periculosa quibusque prohibentur mortales petunt. <milestone unit="par" n="8"/> Huc accedit, quod longe aliud Etruscorum artes cecinerant, quae bonis parte plurima iacentibus mollissimum quemque beatum fore asserebant. <milestone unit="par" n="9"/> Eos ego ignorasse verum plane puto. Etenim quamvis rerum omnium prospero successu, pudore amisso tamen fortunatus esse quis potest, cum eodem retento cetera tolerabilia sint. <milestone unit="par" n="10"/> His actis filio urbi relicto ipse quamquam debili per aetatem corpore adversum Decium profectus Veronae cadit pulso amissoque exercitu. <milestone unit="par" n="11"/> Quis Romae compertis apud castra praetoria filius interficitur. Annos potentiae quinque egere.</p></div>
            <div type="cap" n="29"><p><milestone unit="par" n="1"/> At <hi rend="expanded">Decius</hi>, Sirmiensium vico ortus, militiae gradu ad imperium conspiraverat, laetiorque hostium nece filium Etruscum nomine Caesarem facit; statimque eo in Illyrios praemisso Romae aliquantum moratur moenium gratia, quae instituit, dedicandorum. <milestone unit="par" n="2"/> Et interea ad eum Iotapiani, qui Alexandri tumens stirpe per Syriam tentans nova militum arbitrio occubuerat, ora, uti mos est, inopinato deferuntur, simulque per eos dies Lucio Prisco, qui Macedonas praesidatu regebat, delata dominatio, Gothorum concursu, postquam direptis Thraciae plerisque illo pervenerant. <milestone unit="par" n="3"/> Qua causa Decio quam potuit maturrime Roma digresso Iulius Valens cupientissimo vulgo imperium capit. Verum utrique mox caesi, cum Priscum nobilitas hostem patriae censuisset. <milestone unit="par" n="4"/> Decii barbaros trans Danubium persectantes Bruti fraude cecidere exacto regni biennio. <milestone unit="par" n="5"/> Sed Deciorum mortem plerique illustrem ferunt; namque filium audacius congredientem cecidisse in acie; patrem autem, cum perculsi milites ad solandum imperatorem multa praefarentur, strenue dixisse detrimentum unius militis parum videri sibi. Ita refecto bello, cum impigre decertaret, interisse pari modo.</p></div>
            <div type="cap" n="30"><p><milestone unit="par" n="1"/> Haec ubi patres comperere, <hi rend="expanded">Gallo Hostilianoque</hi> Augusta imperia, <hi rend="expanded">Volusianum</hi> Gallo editum Caesarem decernunt. <milestone unit="par" n="2"/> Dein pestilentia oritur; qua atrocius saeviente Hostilianus interiit, Gallo Volusianoque favor quaesitus, quod anxie studioseque tenuissimi cuiusque exsequias curarent.</p></div>
            <div type="cap" n="31"><p><milestone unit="par" n="1"/> Igitur his Romae morantibus <hi rend="expanded">Aemilius Aemilianus</hi> summam potestatem corruptis militibus arripuit. <milestone unit="par" n="2"/> Ad quem expugnandum profecti Interamnae ab suis caeduntur spe praemii maioris ab Aemilio, cui nullo labore seu detrimento victoria obveniebat, simul quia immodici per luxum lasciviamque officia benevolentiae corruperant. <milestone unit="par" n="3"/> His sane omnibus biennium processit. Nam Aemilianus quoque tres menses usus modesto imperio morbo absumptus est, cum proceres primo hostem, dein exstinctis superioribus pro fortuna, uti solet, Augustum appellavissent.</p></div>
            <div type="cap" n="32"><p><milestone unit="par" n="1"/> At milites, qui contracti undique apud Raetias ob instans bellum morabantur, <hi rend="expanded">Licinio Valeriano</hi> imperium deferunt. <milestone unit="par" n="2"/> Qui quamquam genere satis claro, tamen, uti mos etiam tum erat, militiam sequebatur. <milestone unit="par" n="3"/> Eius filium Gallienum senatus Caesarem creat, statimque Tiberis adulta aestate diluvii facie inundavit. <milestone unit="par" n="4"/> Prudentes perniciosum reipublicae cecinere adolescentis fluxo ingenio, quia Etruria accitus venerat, unde amnis praedictus. Quod equidem confestim evenit. <milestone unit="par" n="5"/> Nam cum eius pater bellum per Mesopotamiam anceps diuturnumque instruit, Persarum regis, cui nomen Sapor erat, dolo circumventus foede laniatus interiit imperii sexto anno, senecta robustiore.</p></div>
            <div type="cap" n="33"><p><milestone unit="par" n="1"/> Sub idem tempus <hi rend="expanded">Licinius Gallienus</hi> cum a Gallia Germanos strenue arceret, in Illyricum properans descendit. <milestone unit="par" n="2"/> Ibi Ingebum, quem curantem Pannonios comperta Valeriani clade imperandi cupido incesserat, Mursiae devicit moxque Regalianum, qui receptis militibus, quos Mursina labes reliquos fecerat, bellum duplicaverat. <milestone unit="par" n="3"/> His prospere ac supra vota cedentibus more hominum secundis solutior rem Romanam quasi naufragio dedit cum Salonino filio, cui honorem Caesaris contulerat, adeo uti Thraciam Gothi libere pergressi Macedonas Achaeosque et Asiae finitima occuparent, Mesopotamiam Parthi, Orienti latrones seu mulier dominaretur, Alemannorum vis tunc aeque Italiam, Francorum gentes direpta Gallia Hispaniam possiderent vastato ac paene direpto Tarraconensium oppido, nactisque in tempore navigiis pars in usque Africam permearet; et amissa trans Istrum, quae Traianus quaesiverat. <milestone unit="par" n="4"/> Ita quasi ventis undique saevientibus parvis maxima ima summis orbe toto miscebantur. <milestone unit="par" n="5"/> Simulque Romam pestilentia grassabatur, quae saepe curis gravioribus atque animi desperatione oritur. <milestone unit="par" n="6"/> Inter haec ipse popinas ganeasque obiens lenonum ac vinariorum amicitiis haerebat, expositus Saloninae coniugi atque amori flagitioso filiae Attali Germanorum regis, Pipae nomine; <milestone unit="par" n="7"/> qua causa etiam civiles motus longe atrociores orti. <milestone unit="par" n="8"/> Namque primus omnium Postumus, qui forte barbaris per Galliam praesidebat, imperium ereptum ierat; explosaque Germanorum multitudine Laeliani bello excipitur; quo non minus feliciter fuso suorum tumultu periit, quod flagitantibus Mogontiacorum direptiones, quia Laelianum iuverant, abnuisset. <milestone unit="par" n="9"/> Igitur eo occiso Marius, ferri quondam opifex neque etiam tum militiae satis clarus, regnum capit. <milestone unit="par" n="10"/> Proinde cuncta ad extremum reciderant, uti talibus imperia ac virtutum omnium decus ludibrio essent. <milestone unit="par" n="11"/> Hinc denique ioculariter dictum nequaquam mirum videri, si rem Romanam Marius reficere contenderet, quam Marius eiusdem artis auctor stirpisque ac nominis solidavisset. <milestone unit="par" n="12"/> Hoc iugulato post biduum Victorinus deligitur, belli scientia Postumo par, verum libidine praecipiti; qua cohibita in exordio post biennii imperium constupratis vi plerisque, ubi Attitiani coniugem concupivit facinusque ab ea viro patefactum est, accensis furtim militibus per seditionem Agrippinae occiditur. <milestone unit="par" n="13"/> Tantum actuariorum, quorum loco Attitianus habebatur, in exercitu factiones vigent, ut arduum petentibus malitia patraretur: genus hominum, praesertim hac tempestate, nequam venale callidum seditiosum habendi cupidum atque ad patrandas fraudes velandasque quasi ab natura factum, annonae dominans eoque utilia curantibus et fortunis aratorum infestum, prudens in tempore his largiendi, quorum vecordia damnoque opes contraxerit. <milestone unit="par" n="14"/> Interim Victoria amisso Victorino filio, legionibus grandi pecunia comprobantibus Tetricum imperatorem facit, qui familia nobili praesidatu Aquitanos tuebatur, filioque eius Tetrico Caesarea insignia impartiuntur. <milestone unit="par" n="15"/> At Romae Gallienus pacata omnia ignaris publici mali improbe suadebat, crebro etiam, uti rebus ex voluntate gestis solet, ludos ac festa triumphorum, quo promptius simulata confirmarentur, exercens. <milestone unit="par" n="16"/> Sed postquam periculum propinquabat, tandem urbe egreditur. <milestone unit="par" n="17"/> Namque Aureolus, cum per Raetias legionibus praeesset, excitus, uti mos est, socordia tam ignavi ducis sumpto imperio Romam contendebat. <milestone unit="par" n="18"/> Eum Gallienus apud pontem, cui ex eo Aureoli nomen est, fusum acie Mediolanum coegit. <milestone unit="par" n="19"/> Quam urbem dum machinationibus omnis generis oppugnat, ab suis interiit. <milestone unit="par" n="20"/> Quippe Aureolus, ubi solvendi obsidii spem inanem videt, ducum Gallieni tribunorumque nomina quasi destinata ab eo ad necem astu composuit litterasque e muro, quam occultissime potuit, abiecit; quae forte a memoratis repertae metum suspicionemque iniecere mandati exitii, verum eas effluxisse incuria ministrorum. <milestone unit="par" n="21"/> Qua causa Aureliani consilio, cuius gratia in exercitu atque honos praestabant, simulata proruptione hostium nullis, uti re trepida ac repentina solet, tectum stipatoribus tabernaculo educunt nocte intempesta; teloque traicitur, cuiusnam per tenebras incertum. <milestone unit="par" n="22"/> Ita auctoris necis errore an quia bono publico acciderat, inulta caedes fuit. <milestone unit="par" n="23"/> Quamquam eo prolapsi mores sunt, uti suo quam reipublicae magisque potentiae quam gloriae studio plures agant. <milestone unit="par" n="24"/> Hinc quoque rerum vis ac nominum corrupta, dum plerumque potior flagitio, ubi armis superaverit, tyrannidem amotam vocat damno publico oppressos. <milestone unit="par" n="25"/> Quin etiam aliquanti pari libidine in caelestium numerum referuntur aegre exsequiis digni. <milestone unit="par" n="26"/> Quis ni fides gestarum rerum obstitisset, quae neque honestos praemiis memoriae frustrari sinit neque improbis aeternam illustremque famam procedere, nequiquam peteretur virtus, cum verum illud atque unicum decus pessimo cuique gratia tribueretur demptum impie bonis. <milestone unit="par" n="27"/> Denique Gallienum subacti a Claudio patres, quod eius arbitrio imperium cepisset, Divum dixere. <milestone unit="par" n="28"/> Nam cum profluvio sanguinis vulnere tam gravi mortem sibi adesse intelligeret, insignia imperii ad Claudium destinaverat honore tribunatus Ticini retinentem praesidiariam manum. <milestone unit="par" n="29"/> Quod sane extortum, cum neque Gallieni flagitia, dum urbes erunt, occultari queant, et, quisque pessimus erit, par similisque semper ipsi habebitur. <milestone unit="par" n="30"/> Adeo principes atque optimi mortalium vitae decore quam quaesitis nominibus atque compositis, quantum coniciatur, caelum adeunt seu fama hominum dei celebrantur modo. <milestone unit="par" n="31"/> At senatus comperto tali exitio satellites propinquosque per scalas Gemonias praeceps agendos decrevit, patronoque fisci in curiam <unclear/>perduci effossos oculos pependisse satis constat, cum irruens vulgus pari clamore Terram matrem, deos quoque inferos precaretur, sedes impias uti Gallieno darent. <milestone unit="par" n="32"/> Ac ni Claudius confestim recepta Mediolani urbe tamquam postulato exercitus parcendum, qui forte eorum supererant, praecepisset, nobilitas plebesque atrocius grassarentur. <milestone unit="par" n="33"/> Et patres quidem praeter commune Romani malum orbis stimulabat proprii ordinis contumelia, <milestone unit="par" n="34"/> quia primus ipse metu socordiae suae, ne imperium ad optimos nobilium transferretur, senatum militia vetuit et adire exercitum. <milestone unit="par" n="35"/> Huic novem annorum potentia fuit.</p></div>
            <div type="cap" n="34"><p><milestone unit="par" n="1"/> Sed <hi rend="expanded">Claudii</hi> imperium milites, quos fere contra ingenium perditae res subigunt recta consulere, ubi afflicta omnia perspexere, avide approbant extolluntque, viri laborum patientis aequique ac prorsus dediti reipublicae, <milestone unit="par" n="2"/> quippe ut longo intervallo Deciorum morem renovaverit. <milestone unit="par" n="3"/> Nam cum pellere Gothos cuperet, quos diuturnitas nimis validos ac prope incolas effecerat, proditum ex libris Sibyllinis est primum ordinis amplissimi victoriae vovendum. <milestone unit="par" n="4"/> Cumque is, qui esse videbatur, semet obtulisset, sibi potius id muneris competere ostendit, qui revera senatus atque omnium princeps erat. <milestone unit="par" n="5"/> Ita nullo exercitus detrimento fusi barbari summotique, postquam imperator vita reipublicae dono dedit. <milestone unit="par" n="6"/> Adeo bonis salus civium ac longa sui memoria cariora sunt; quae non gloriae modo, verum etiam ratione quadam posterorum felicitati proficiunt. <milestone unit="par" n="7"/> Hoc siquidem Constantius et Constantinus atque imperatores nostri<supplied><gap/></supplied></p>
                <p>corporisque acceptior militibus praemiorum spe seu lasciviae. <milestone unit="par" n="8"/> Quo aegra asperiorque victoria fuit, dum, uti mos subditis est, studio impune peccandi remissa imperia promptius quam utilia defendunt.</p></div>
            <div type="cap" n="35"><p><milestone unit="par" n="1"/> Ceterum <hi rend="expanded">Aurelianus</hi> successu tanto vehementior confestim, quasi belli reliquiae superessent, in Persas progressus est. <milestone unit="par" n="2"/> Quis deletis Italiam repetivit, cuius urbes Alamannorum vexationibus affligebantur. <milestone unit="par" n="3"/> Simul Germanis Gallia dimotis Tetrici, de quo supra memoravimus, caesae legiones proditore ipso duce. <milestone unit="par" n="4"/> Namque Tetricus, cum Faustini praesidis dolo corruptis militibus plerumque peteretur, Aureliani per litteras praesidium imploraverat eique adventanti producta ad speciem acie inter pugnam se dedit. <milestone unit="par" n="5"/> Ita, uti rectore nullo solet, turbati ordines oppressi sunt; ipse post celsum biennii imperium in triumphum ductus Lucaniae correcturam filioque veniam atque honorem senatorum cooptavit. <milestone unit="par" n="6"/> Neque secus intra urbem monetae opifices deleti, qui, cum auctore Felicissimo rationali nummariam notam corrosissent, poenae metu bellum fecerant usque eo grave, uti per Coelium montem congressi septem fere bellatorum milia confecerint. <milestone unit="par" n="7"/> His tot tantisque prospere gestis fanum Romae Soli magnificum constituit donariis ornans opulentis, ac ne unquam, quae per Gallienum evenerant, acciderent, muris urbem quam validissimis laxiore ambitu circumsaepsit; simulque usus porcinae carnis quo plebi Romanae affatim cederet, prudenter munificeque prospectavit, deletaeque fiscales et quadruplatorum, quae urbem miserabiliter affecerant, calumniae consumptis igni tabulis monumentisque huiuscemodi negotiorum atque ad Graeciae morem decreta abolitione, inter quae avaritiam peculatum provinciarumque praedatores contra morem militarium, quorum e numero erat, immane quantum sectabatur. <milestone unit="par" n="8"/> Qua causa ministri scelere, cui secretorum officium crediderat, circumventus apud Coenofrurium interiit, cum ille praedae conscientia delictique scripta callide composita tribunis quasi per gratiam prodidisset, quibus interfici iubebantur; illique eo metu accensi facinus patravere. <milestone unit="par" n="9"/> Interea milites amisso principe legatos statim Romam destinant, uti suopte arbitratu patres imperatorem deligerent. <milestone unit="par" n="10"/> Quibus hoc ipsorum potissimum convenire munus respondentibus rursum legiones ad eos reiciunt. <milestone unit="par" n="11"/> Ita utrimque pudore ac modestia certabatur, rara in hominibus virtute, rebus praesertim huiuscemodi, ac prope ignota militibus. <milestone unit="par" n="12"/> Tantum ille vir severitate atque incorruptis artibus potuit, ut eius necis <supplied>nuntius</supplied> auctoribus exitio, pravis metui, <unclear/>simulata dubiis, optimo cuique desiderio, nemini insolentiae aut ostentationi esset; atque etiam soli quasi Romulo interregni species obvenit, longe vero gloriosior. <milestone unit="par" n="13"/> Quod factum praecipue edocuit cuncta in se orbis modo verti nihilque accidere, quod rursum naturae vis ferre nequeat aevi spatio; <milestone unit="par" n="14"/> adhuc virtutibus principum res attolli facile vel afflictas, easque firmiores praeceps vitiis dari.</p></div>
            <div type="cap" n="36"><p><milestone unit="par" n="1"/> Igitur tandem senatus mense circiter post Aureliani interitum sexto <hi rend="expanded">Tacitum</hi> e consularibus, mitem sane virum, imperatorem creat, cunctis fere laetioribus, quod militari ferocia legendi ius principis proceres recepissent. <milestone unit="par" n="2"/> Quae tamen laetitia brevis neque exitu tolerabili fuit. Namque Tacito confestim a ducentesima regni luce Tyanae mortuo, cum tamen prius auctores Aureliani necis maximeque Mucaporem ducem, quod ipsius ictu occiderat, excruciavisset, Florianus, eiusdem frater, nullo senatus seu militum consulto imperium invaserat.</p></div>
            <div type="cap" n="37"><p><milestone unit="par" n="1"/> Qui uno mense aut altero vix retentata dominatione apud Tarsum ab suis interficitur, <milestone unit="par" n="2"/> postquam <hi rend="expanded">Probum</hi> in Illyrico factum accepere, ingenti belli scientia exercitandisque varie militibus ac duranda iuventute prope Hannibalem alterum. <milestone unit="par" n="3"/> Namque ut ille oleis Africae pleraque per legiones, quarum otium reipublicae atque ductoribus suspectum rebatur, eodem modo hic Galliam Pannoniasque et Moesorum colles vinetis replevit, postea sane quam barbarorum attritae gentes sunt, quae nostris principibus suorum scelere interfectis irruperant, simul caesis Saturnino per Orientem, Agrippinae Bonoso exercitu; nam utrique dominatum tentaverant sumpta, cui duces praeerant, manu. Qua causa receptis omnibus pacatisque dixisse proditur brevi milites frustra fore. <milestone unit="par" n="4"/> Hinc denique magis irritati paulo cis sextum annum apud Sirmium trucidavere, cum ad siccandam lacunis ac fossa urbem ipsi patriam adigerentur, quae palustri solo hiemalibus aquis corrumpitur. <milestone unit="par" n="5"/> Abhinc militaris potentia convaluit ac senatui imperium creandique ius principis ereptum ad nostram memoriam, incertum, an ipso cupiente per desidiam an metu seu dissensionum odio. <milestone unit="par" n="6"/> Quippe amissa Gallieni edicto refici militia potuit concedentibus modeste legionibus Tacito regnante, neque Florianus temere invasisset, aut iudicio manipularium cuiquam, bono licet, imperium daretur amplissimo ac tanto ordine in castris degente. <milestone unit="par" n="7"/> Verum dum oblectantur otio simulque divitiis pavent, quarum usum affluentiamque aeternitate maius putant, munivere militaribus et paene barbaris viam in se ac posteros dominandi.</p></div>
            <div type="cap" n="38"><p><milestone unit="par" n="1"/> Igitur <hi rend="expanded">Carus</hi> praefectura pollens praetorii augusto habitu induitur, liberis Caesaribus Carino Numerianoque. <milestone unit="par" n="2"/> Et quoniam cognita Probi morte barbarorum quique opportune invaserant, misso ad munimentum Galliae maiore Numeriani comitatu in Mesopotamiam pergit protinus, quod ea Persarum quasi sollemni bello subest. <milestone unit="par" n="3"/> Vbi fusis hostibus, dum gloriae inconsulte avidior Thesiphonta urbem Parthiae inclitam transgreditur, fulminis tactu conflagravit. <milestone unit="par" n="4"/> Id quidam iure ei accidisse referunt; nam cum oracula docuissent adusque oppidum memoratum perveniri victoria licere, longius delatus poenas luit. <milestone unit="par" n="5"/> Proinde arduum fatalia devertere, eoque futuri notio superflua. <milestone unit="par" n="6"/> At Numerianus amisso patre simul confectum aestimans bellum, cum exercitum reductaret, Apri praefecti praetorio soceri insidiis exstinguitur. <milestone unit="par" n="7"/> Quis casum detulit adolescentis oculorum dolor. <milestone unit="par" n="8"/> Denique diu facinus occultatum, dum clausum lectica cadaver specie aegri, ne vento obtunderetur acies, gestabatur.</p></div>
            <div type="cap" n="39"><p><milestone unit="par" n="1"/> Sed postquam odore tabescentium membrorum scelus proditum est, ducum consilio tribunorumque <hi rend="expanded">Valerius Diocletianus</hi> domesticos regens ob sapientiam deligitur, magnus vir, his moribus tamen: <milestone unit="par" n="2"/> quippe qui primus ex auro veste quaesita serici ac purpurae gemmarumque vim plantis concupiverit. <milestone unit="par" n="3"/> Quae quamquam plus quam civilia tumidique et affluentis animi, levia tamen prae ceteris. <milestone unit="par" n="4"/> Namque se primus omnium Caligulam post Domitianumque dominum palam dici passus et adorari se appellarique uti deum. <milestone unit="par" n="5"/> Quis rebus, quantum ingenium est, compertum habeo humillimos quosque, maxime ubi alta accesserint, superbia atque ambitione immodicos esse. <milestone unit="par" n="6"/> Hinc Marius patrum memoria, hinc iste nostra communem habitum supergressi, dum animus potentiae expers tamquam inedia refecti insatiabilis est. <milestone unit="par" n="7"/> Quo mihi mirum videtur nobilitati plerosque superbiam dare, quae gentis patriciae memor molestiarum, quis agitatur, remedio eminere paululum iuris habet. <milestone unit="par" n="8"/> Verum haec in Valerio obducta ceteris bonis; eoque ipso, quod dominum dici passus, parentem egit; satisque constat prudentem virum edocere voluisse atrocitatem rerum magis quam nominum officere. <milestone unit="par" n="9"/> Interim Carinus eorum, quae acciderant, certior spe facilius erumpentes motus sedatum iri Illyricum propere Italiae circuitu petit. <milestone unit="par" n="10"/> Ibi Iulianum pulsa eius acie obtruncat. Namque is cum Venetos correctura ageret, Cari morte cognita imperium avens eripere adventanti hosti obviam processerat. <milestone unit="par" n="11"/> At Carinus ubi Moesiam contigit, illico Marcum iuxta Diocletiano congressus, dum victos avide premeret, suorum ictu interiit, quod libidine impatiens militarium multas affectabat, quarum infestiores viri iram tamen doloremque in eventum belli distulerant. <milestone unit="par" n="12"/> Quo prosperius cedente metu, ne huiuscemodi ingenium magis magisque victoria insolesceret, sese ulti sunt. Is finis Caro liberisque; Narbone patria, imperio biennii fuere. <milestone unit="par" n="13"/> Igitur Valerius prima ad exercitum contione cum educto gladio solem intuens obtestaretur ignarum cladis Numeriani neque imperii cupientem se fuisse, Aprum proxime astantem ictu transegit; cuius dolo, uti supra docuimus, adolescens bonus facundusque et gener occiderat. <milestone unit="par" n="14"/> Ceteris venia data retentique hostium fere omnes ac maxime vir insignis nomine Aristobulus praefectus praetorio per officia sua. <milestone unit="par" n="15"/> Quae res post memoriam humani nova atque inopinabilis fuit civili bello fortunis fama dignitate spoliatum neminem, cum pie admodum mansueteque geri laetemur exilio proscriptioni atque etiam suppliciis et caedibus modum fieri. <milestone unit="par" n="16"/> Quid ea memorem ascivisse consortio multos externosque tuendi prolatandive gratia iuris Romani? <milestone unit="par" n="17"/> Namque ubi comperit Carini discessu Helianum Amandumque per Galliam excita manu agrestium ac latronum, quos Bagaudas incolae vocant, populatis late agris plerasque urbium tentare, Maximianum statim fidum amicitia quamquam semiagrestem, militiae tamen atque ingenio bonum imperatorem iubet. <milestone unit="par" n="18"/> Huic postea cultu numinis Herculio cognomentum accessit, uti Valerio Iovium; unde etiam militaribus auxiliis longe in exercitum praestantibus nomen impositum. <milestone unit="par" n="19"/> Sed Herculius in Galliam profectus fusis hostibus aut acceptis quieta omnia brevi patraverat. <milestone unit="par" n="20"/> Quo bello Carausius, Menapiae civis, factis promptioribus enituit; eoque eum, simul quia gubernandi (quo officio adolescentiam mercede exercuerat) gnarus habebatur, parandae classi ac propulsandis Germanis maria infestantibus praefecere. <milestone unit="par" n="21"/> Hoc elatior, cum barbarum multos opprimeret neque praedae omnia in aerarium referret, Herculii metu, a quo se caedi iussum compererat, Britanniam hausto imperio capessivit. <milestone unit="par" n="22"/> Eodem tempore Orientem Persae, Africam Iulianus ac nationes Quinquegentanae graviter quatiebant. <milestone unit="par" n="23"/> Adhuc apud Aegypti Alexandriam Achilleus nomine dominationis insignia induerat. <milestone unit="par" n="24"/> His de causis Iulium Constantium, Galerium Maximianum, cui cognomen Armentario erat, creatos Caesares in affinitatem vocant. <milestone unit="par" n="25"/> Prior Herculii privignam, alter Diocletiano editam sortiuntur diremptis prioribus coniugiis, ut in Nerone Tiberio ac Iulia filia Augustus quondam fecerat. <milestone unit="par" n="26"/> His sane omnibus Illyricum patria fuit: qui, quamquam humanitatis parum, ruris tamen ac militiae miseriis imbuti satis optimi reipublicae fuere. <milestone unit="par" n="27"/> Quare constat sanctos prudentesque sensu mali promptius fieri, contraque expertes aerumnarum, dum opibus suis cunctos aestimant, minus consulere. <milestone unit="par" n="28"/> Sed horum concordia maxime edocuit virtuti ingenium usumque bonae militiae, quanta his Aureliani Probique instituto fuit, paene sat esse. <milestone unit="par" n="29"/> Denique Valerium ut parentem seu dei magni suspiciebant modo; quod quale quantumque sit, ab urbis conditione ad nostram aetatem propinquorum facinoribus patefactum est. <milestone unit="par" n="30"/> Et quoniam bellorum moles, de qua supra memoravimus, acrius urgebat, quadripartito imperio cuncta, quae trans Alpes Galliae sunt, Constantio commissa, Africa Italiaque Herculio, Illyrici ora adusque Ponti fretum Galerio; cetera Valerius retentavit. <milestone unit="par" n="31"/> Hinc denique parti Italiae invectum tributorum ingens malum. Nam cum omnis eadem functione moderateque ageret, quo exercitus atque imperator, qui semper aut maxima parte aderant, ali possent, pensionibus inducta lex nova. <milestone unit="par" n="32"/> Quae sane illorum temporum modestia tolerabilis in perniciem processit his tempestatibus. <milestone unit="par" n="33"/> Interim Iovio Alexandriam profecto provincia credita Maximiano Caesari, uti relictis finibus in Mesopotamiam progrederetur ad arcendos Persarum impetus. <milestone unit="par" n="34"/> A quis primo graviter vexatus contracto confestim exercitu e veteranis ac tironibus per Armeniam in hostes contendit; quae ferme sola seu facilior vincendi via est. <milestone unit="par" n="35"/> Denique ibidem Narseum regem in dicionem subegit, simul liberos coniugesque et aulam regiam. <milestone unit="par" n="36"/> Adeo victor, ut, ni Valerius, cuius nutu omnia gerebantur, incertum qua causa abnuisset, Romani fasces in provinciam novam ferrentur. <milestone unit="par" n="37"/> Verum pars terrarum tamen nobis utilior quaesita; quae cum acrius reposcuntur, bellum recens susceptum est grave admodum perniciosumque. <milestone unit="par" n="38"/> At in Aegypto Achilleus facili negotio pulsus poenas luit. <milestone unit="par" n="39"/> Per Africam gestae res pari modo, solique Carausio remissum insulae imperium, postquam iussis ac munimento incolarum contra gentes bellicosas opportunior habitus. <milestone unit="par" n="40"/> Quem sane sexennio post Allectus nomine dolo circumvenit. <milestone unit="par" n="41"/> Qui cum eius permissu summae rei praeesset, flagitiorum et ob ea mortis formidine per scelus imperium extorserat. <milestone unit="par" n="42"/> Quo usum brevi Constantius Asclepiodoto, qui praetorianis praefectus praeerat, cum parte classis ac legionum praemisso delevit. <milestone unit="par" n="43"/> Et interea caesi Marcomanni Carporumque natio translata omnis in nostrum solum, cuius fere pars iam tum ab Aureliano erat. <milestone unit="par" n="44"/> Neque minore studio pacis officia vincta legibus aequissimis ac remoto pestilenti frumentariorum genere, quorum nunc agentes rerum simillimi sunt. <milestone unit="par" n="45"/> Qui cum ad explorandum annuntiandumque, ecqui forte in provinciis motus exsisterent, instituti viderentur, compositis nefarie criminationibus, iniecto passim metu, praecipue remotissimo cuique, cuncta foede diripiebant. Simul annona urbis ac stipendiariorum salus anxie solliciteque habita, honestiorumque provectu et e contra suppliciis flagitiosi cuiusque virtutum studia augebantur. Veterrimae religiones castissime curatae, ac mirum in modum novis adhuc cultisque pulchre moenibus Romana culmina et ceterae urbes ornatae, maxime Carthago, Mediolanum, Nicomedia. <milestone unit="par" n="46"/> Neque tamen, cum haec agerent, extra vitia fuere. Quippe Herculius libidine tanta agebatur, ut ne ab obsidum corporibus quidem animi labem comprimeret; Valerio parum honesta in amicos fides erat discordiarum sane metu, dum enuntiationibus posse agitari quietem consortii putat. <milestone unit="par" n="47"/> Hinc etiam quasi truncatae vires urbis imminuto praetoriarum cohortium atque in armis vulgi numero; quo quidem plures volunt imperium posuisse. <milestone unit="par" n="48"/> Namque imminentium scrutator, ubi fato intestinas clades et quasi fragorem quendam impendere comperit status Romani, celebrato regni vicesimo anno valentior curam reipublicae abiecit, cum in sententiam Herculium aegerrime traduxisset, cui anno minus potentia fuerat. Et quamquam aliis alia aestimantibus veri gratia corrupta sit, nobis tamen excellenti natura videtur ad communem vitam spreto ambitu descendisse.</p></div>
            <div type="cap" n="40"><p><milestone unit="par" n="1"/> Igitur Constantio atque Armentario his succedentibus Severus Maximinusque Illyricorum indigenae Caesares, prior Italiam posteriorque, in quae Iovius obtinuerat, destinantur. <milestone unit="par" n="2"/> Quod tolerare nequiens Constantinus, cuius iam tum a puero ingens potensque animus ardore imperitandi agitabatur, fugae commento, cum ad frustrandos insequentes publica iumenta, quaqua iter egerat, interficeret, in Britanniam pervenit; nam is a Galerio religionis specie ad vicem obsidis tenebatur. <milestone unit="par" n="3"/> Et forte iisdem diebus ibidem Constantium patrem vel parentem vitae ultima urgebant. <milestone unit="par" n="4"/> Quo mortuo cunctis, qui aderant, annitentibus imperium capit. <milestone unit="par" n="5"/> Interim Romae vulgus turmaeque praetoriae Maxentium retractante diu patre Herculio imperatorem confirmant. <milestone unit="par" n="6"/> Quod ubi Armentarius accepit, Severum Caesarem, qui casu ad urbem erat, arma in hostem ferre propere iubet. <milestone unit="par" n="7"/> Is circum muros cum ageret, desertus a suis, quos praemiorum illecebris Maxentius traduxerat, fugiens obsessusque Ravennae obiit. <milestone unit="par" n="8"/> Hoc acrior Galerius ascito in consilium Iovio Licinium vetere cognitum amicitia Augustum creat; eoque ad munimentum Illyrici ac Thraciae relicto Romam contendit. <milestone unit="par" n="9"/> Ibi cum obsidione distineretur, militibus eadem, qua superiores, via attentatis, metu ne desereretur, Italia decessit; pauloque post vulnere pestilenti consumptus est, cum agrum satis reipublicae commodantem caesis immanibus silvis atque emisso in Danubium lacu Pelsone apud Pannonios fecisset. <milestone unit="par" n="10"/> Cuius gratia provinciam uxoris nomine Valeriam appellavit. <milestone unit="par" n="11"/> Huic quinquennii imperium, Constantio annuum fuit, cum sane uterque potentiam Caesarum annos tredecim gessissent. <milestone unit="par" n="12"/> Adeo miri naturae beneficiis, ut ea si a doctis pectoribus proficiscerentur neque insulsitate offenderent, haud dubie praecipua haberentur. <milestone unit="par" n="13"/> Quare compertum est eruditionem elegantiam comitatem praesertim principibus necessarias esse, cum sine his naturae bona quasi incompta aut etiam horrida despectui sint, contraque ea Persarum regi Cyro aeternam gloriam paraverint. <milestone unit="par" n="14"/> At memoria mea Constantinum, quamquam ceteris promptum virtutibus, adusque astra votis omnium subvexere. <milestone unit="par" n="15"/> Qui profecto si munificentiae atque ambitioni modum hisque artibus statuisset, quis praecipue adulta ingenia gloriae studio progressa longius in contrarium labuntur, haud multum abesset deo. <milestone unit="par" n="16"/> Is ubi vastari urbem atque Italiam comperit pulsosque seu redemptos exercitus et imperatores duos, composita pace per Gallias Maxentium petit. <milestone unit="par" n="17"/> Ea tempestate apud Poenos Alexander pro praefecto gerens dominatui stolide incubuerat, cum ipse debili aetate, agrestibus ac Pannonicis parentibus vecordior, milites tumultuarie quaesiti, armorum vix medium haberetur. <milestone unit="par" n="18"/> Denique eum a tyranno missi paucissimis cohortibus Rufius Volusianus praefectus praetorio ac militares duces levi certamine confecere. <milestone unit="par" n="19"/> Quo victo Maxentius Carthaginem, terrarum decus, simul Africae pulchriora vastari diripi incendique iusserat, ferus inhumanusque ac libidine multa tetrior. <milestone unit="par" n="20"/> Adhuc pavidus et imbellis atque in desidiam foede pronus, usque eo, ut flagrante per Italiam bello fusisque apud Veronam suis nihilo segnius solita curaret neque patris exitio moveretur. <milestone unit="par" n="21"/> Namque Herculius natura impotentior, simul filii segnitiem metuens inconsulte imperium repetiverat. <milestone unit="par" n="22"/> Cumque specie officii dolis compositis Constantinum generum tentaret acerbe, iure tandem interierat. <milestone unit="par" n="23"/> Sed Maxentius atrocior in dies tandem urbe in Saxa rubra milia ferme novem aegerrime progressus, cum caesa acie fugiens semet Romam reciperet, insidiis, quas hosti apud pontem Milvium locaverat, in transgressu Tiberis interceptus est tyrannidis anno sexto. <milestone unit="par" n="24"/> Huius nece incredibile quantum laetitia gaudioque senatus ac plebes exsultaverint; quos in tantum afflictaverat, uti praetorianis caedem vulgi quondam annuerit primusque instituto pessimo munerum specie patres aratoresque pecuniam conferre prodigenti sibi cogeret. <milestone unit="par" n="25"/> Quorum odio praetoriae legiones ac subsidia factionibus aptiora quam urbi Romae sublata penitus, simul arma atque usus indumenti militaris. <milestone unit="par" n="26"/> Adhuc cuncta opera, quae magnifice construxerat, urbis fanum atque basilicam Flavii meritis patres sacravere. <milestone unit="par" n="27"/> A quo etiam post Circus maximus excultus mirifice atque ad lavandum institutum opus ceteris haud multo dispar. <milestone unit="par" n="28"/> Statuae locis quam celeberrimis, quarum plures ex auro aut argenteae sunt; tum per Africam sacerdotium decretum Flaviae genti, Cirtaeque oppido, quod obsidione Alexandri conciderat, reposito exornatoque nomen Constantina inditum. <milestone unit="par" n="29"/> Adeo acceptius praestantiusque tyrannorum depulsoribus nihil est, quorum gratia eo demum auctior erit, si modesti atque abstinentes sint. <milestone unit="par" n="30"/> Quippe humanae mentes frustratae boni spe asperius offenduntur, cum mutato rectore flagitioso aerumnarum vis manet.</p></div>
            <div type="cap" n="41"><p><milestone unit="par" n="1"/> Dum haec in Italia geruntur, Maximinus ad Orientem post biennii augustum imperium fusus fugatusque a Licinio apud Tarsum perit. <milestone unit="par" n="2"/> Ita potestas orbis Romani duobus quaesita, qui quamvis per Flavii sororem nuptam Licinio conexi inter se erant, ob diversos mores tamen anxie triennium congruere quivere. <milestone unit="par" n="3"/> Namque illi praeter <unclear/>admodum magna cetera, huic parsimonia et ea quidem agrestis tantummodo inerat. <milestone unit="par" n="4"/> Denique Constantinus cunctos hostes honore ac fortunis manentibus texit recepitque, eo pius, ut etiam vetus teterrimumque supplicium patibulorum et cruribus suffringendis primus removerit. <milestone unit="par" n="5"/> Hinc pro conditore seu deo habitus. Licinio ne insontium quidem ac nobilium philosophorum servili more cruciatus adhibiti modum fecere. <milestone unit="par" n="6"/> Quo sane variis proeliis pulso, cum eum prorsus opprimere arduum videretur, simul affinitatis gratia refectum consortium ascitique imperio Caesarum communes liberi Crispus Constantinusque Flavio geniti, Licinianus Licinio. <milestone unit="par" n="7"/> Quod equidem vix diuturnum neque his, qui assumebantur, felix fore defectu solis foedato iisdem mensibus die patefactum. <milestone unit="par" n="8"/> Itaque sexennio post rupta pace apud Thracas Licinius pulsus Chalcedona concessit. <milestone unit="par" n="9"/> Ibi ad auxilium sui Martiniano in imperium cooptato una oppressus est. <milestone unit="par" n="10"/> Eo modo respublica unius arbitrio geri coepit, liberis Caesarum nomina diversa retentantibus: namque ea tempestate imperatori nostro Constantio insigne Caesaris datum. <milestone unit="par" n="11"/> Quorum cum natu grandior, incertum qua causa, patris iudicio occidisset, repente Calocerus magister pecoris camelorum Cyprum insulam specie regni demens capessiverat. <milestone unit="par" n="12"/> Quo excruciato, ut fas erat, servili aut latronum more, condenda urbe formandisque religionibus ingentem animum avocavit, simul novando militiae ordine. <milestone unit="par" n="13"/> Et interea Gothorum Sarmatarumque stratae gentes, filiusque cunctorum minor, Constans nomine, Caesar fit. <milestone unit="par" n="14"/> Cuius gratia reipublicae permixtionem fore ostentorum mira prodidere; quippe ea nocte, quae commissi imperii diem sequebatur, igni continuo caeli facies conflagravit. <milestone unit="par" n="15"/> Abhinc consumpto fere biennio fratris filium, cui ex patre Dalmatio nomen fuit, Caesarem iussit obsistentibus valide militaribus. <milestone unit="par" n="16"/> Ita anno imperii tricesimo secundoque, cum totum orbem tredecim tenuisset, sexaginta natus atque amplius duo, in Persas tendens, a quis bellum erumpere occeperat, rure proximo Nicomediae -Achyronam vocant- excessit, cum id tetrum sidus regnis, quod crinitum vocant, portendisset. <milestone unit="par" n="17"/> Funus relatum in urbem sui nominis. Quod sane populus Romanus aegerrime tulit, quippe cuius armis legibus clementi imperio quasi novatam urbem Romam arbitraretur. <milestone unit="par" n="18"/> Pons per Danubium ductus; castra castellaque pluribus locis commode posita. <milestone unit="par" n="19"/> Remotae olei frumentique adventiciae praebitiones, quibus Tripolis ac Nicaea acerbius angebantur. <milestone unit="par" n="20"/> Quorum superiores Severi imperio gratantes civi obtulerant, verteratque gratiam muneribus in perniciem posterorum dissimulatio. Alteros Marcus Boionius afflixerat mulcta, quod Hipparchum praestanti ingenio indigenam fuisse ignoravissent. Fiscales molestiae severius pressae, cunctaque divino ritui paria viderentur, ni parum dignis ad publica aditum concessisset. <milestone unit="par" n="21"/> Quae quamquam saepius accidere, tamen in summo ingenio atque optimis reipublicae moribus, quamvis parva vitia, elucent magis eoque notantur facile; quin etiam acrius saepe officiunt, cum ob auctoris decus in virtutes potissimum accipiuntur atque ad imitandum invitamento sunt. <milestone unit="par" n="22"/> Igitur confestim Dalmatius, incertum quo suasore, interficitur; statimque triennio post minimum maximumque fatali bello Constantinus cadit. <milestone unit="par" n="23"/> Qua Constans victoria tumidior, simul per aetatem cautus parum atque animi vehemens, adhuc ministrorum pravitate exsecrabilis atque praeceps in avaritiam despectumque militarium anno post triumphum decimo Magnentii scelere circumventus est externarum sane gentium compressis motibus. <milestone unit="par" n="24"/> Quarum obsides pretio quaesitos pueros venustiores quod cultius habuerat, libidine huiuscemodi arsisse pro certo habetur. Quae tamen vitia utinam mansissent! <milestone unit="par" n="25"/> Namque Magnentii, utpote gentis barbarae, diro atrocique ingenio, simul his, quae post accidere, adeo exstincta omnia sunt, ut illud imperium haud iniuria desideraretur; <milestone unit="par" n="26"/> tum quia Vetranio litterarum prorsus expers et ingenio stolidior idcircoque agresti vecordia pessimus, cum per Illyrios peditum magisterio milites curaret, dominationem ortus Moesiae superioris locis squalidioribus improbe occupaverat.</p></div>
            <div type="cap" n="42"><p><milestone unit="par" n="1"/> Eum Constantius cis mensem decimum facundiae vi deiectum imperio in privatum otium removit. <milestone unit="par" n="2"/> Quae gloria post natum imperium soli processit eloquio clementiaque. <milestone unit="par" n="3"/> Nam cum magna parte utrimque exercitus convenissent, habita ad speciem iudicii contione, quod fere vix aut multo sanguine obtinendum erat, eloquentia patravit. <milestone unit="par" n="4"/> Quae res satis edocuit non modo domi, verum militiae quoque dicendi copiam praestare; qua demum vel ardua proclivius eo conficiuntur, si modestia atque integritate superet. <milestone unit="par" n="5"/> Quod maxime cognitum e nostro principe; quem tamen, quo minus statim in hostes alios ad Italiam contenderet, hiems aspera clausaeque Alpes tardavere. <milestone unit="par" n="6"/> Interim Romae corrupto vulgo, simul Magnentii odio Nepotianus, materna stirpe Flavio propinquus, caeso urbi praefecto armataque gladiatorum manu imperator fit. <milestone unit="par" n="7"/> Cuius stolidum ingenium adeo plebi Romanae patribusque exitio fuit, uti passim domus fora viae templaque cruore atque cadaveribus opplerentur bustorum modo. <milestone unit="par" n="8"/> Neque per eum tantum, verum etiam advolantibus Magnentianis, qui tricesimo die triduo minus hostem perculerant. <milestone unit="par" n="9"/> Sed iam antea cum externi motus suspectarentur, Magnentius fratri Decentio Gallias, Constantius Gallo, cuius nomen suo mutaverat, Orientem Caesaribus commiserant. <milestone unit="par" n="10"/> Ipsi inter se acrioribus proeliis per triennium congressi; ad extremum Constantius fugientem in Galliam persecutus vario ambos supplicio semet adegit interficere. <milestone unit="par" n="11"/> Et interea Iudaeorum seditio, qui Patricium nefarie in regni speciem sustulerant, oppressa. <milestone unit="par" n="12"/> Neque multo post ob saevitiam atque animum trucem Gallus Augusti iussu interiit. <milestone unit="par" n="13"/> Ita longo intervallo annum fere post septuagesimum relata ad unum cura reipublicae. <milestone unit="par" n="14"/> Quae recens quieta a civili trepidatione Silvano in imperium coacto tentari rursus occeperat. <milestone unit="par" n="15"/> Is namque Silvanus in Gallia ortus barbaris parentibus ordine militiae, simul a Magnentio ad Constantium transgressu pedestre ad magisterium adolescentior meruerat. <milestone unit="par" n="16"/> E quo cum altius per metum seu dementiam conscendisset, legionum, a quis praesidium speraverat, tumultu octavum circa ac vicesimum diem trucidatus est. <milestone unit="par" n="17"/> Qua causa ne quid apud Gallos natura praecipites novaretur, praesertim Germanis pleraque earum partium populantibus Iulianum Caesarem cognatione acceptum sibi Transalpinis praefecit, isque nationes feras brevi subegit captis famosis regibus. <milestone unit="par" n="18"/> Quae quamquam vi eius, fortuna principis tamen et consilio accidere. <milestone unit="par" n="19"/> Quod adeo praestat, ut Tiberius Galeriusque subiecti aliis egregia pleraque, suo autem ductu atque auspicio minus paria experti sint. <milestone unit="par" n="20"/> At Iulius Constantius, annos tres atque viginti augustum imperium regens, cum externis motibus, modo civilibus exercetur, aegre ab armis abest. <milestone unit="par" n="21"/> Quis tyrannide tantorum depulsa sustentatoque interim Persarum impetu genti Sarmatarum magno decore considens apud eos regem dedit. <milestone unit="par" n="22"/> Quod Gnaeum Pompeium in Tigrane restituendo vixque paucos maiorum fecisse comperimus. <milestone unit="par" n="23"/> Placidus clemensque pro negotio, litterarum ad elegantiam prudens atque orandi genere leni iocundoque; laboris patiens ac destinandi sagittas mire promptus; cibi omnis libidinis atque omnium cupidinum victor; cultu genitoris satis pius suique nimis custos; gnarus vita bonorum principum reipublicae quietem regi. <milestone unit="par" n="24"/> Haec tanta tamque inclita tenue studium probandis provinciarum ac militiae rectoribus, simul ministrorum parte maxima absurdi mores, adhuc neglectus boni cuiusque foedavere. <milestone unit="par" n="25"/> Atque uti verum absolvam brevi: ut imperatore ipso praeclarius, ita apparitorum plerisque magis atrox nihil.</p></div>
        </div>
        </body>
    </text>

</TEI>
