<?xml version="1.0" encoding="UTF-8"?>
<?oxygen RNGSchema="file:teilite.rnc" type="compact"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Excerpta Valesiana pars posterior</title>
                <author>Anonymus Valesianus</author>
                <respStmt>
                    <resp>Correzione linguistica</resp>
                    <name>Simona Rota</name>
                </respStmt>
                <respStmt>
                    <resp>Codifica XML</resp>
                    <name>Laura Mosca</name>
                </respStmt>
            </titleStmt>
            <publicationStmt>
                <publisher>digilibLT</publisher>
                <pubPlace>Vercelli</pubPlace>
                <date>2012</date>
                <availability>
                    <p><ref target="http://creativecommons.org/licenses/by-nc-sa/3.0/it/"/></p>
                </availability>
                <idno>dlt000010</idno>
            </publicationStmt>
            <sourceDesc>
                <p>Excerpta Valesiana, recensuit J. Moreau, edictionem correctiorem curauit V. Velkov, Lipsiae 1963(Bibliotheca scriptorum Graecorum et Romanorum Teubneriana)</p>
            </sourceDesc>
        </fileDesc>
        <encodingDesc>
            <projectDesc>
                <p>digilibLT. Biblioteca digitale di testi latini tardoantichi.</p>
                <p>Progetto diretto da Raffaella Tabacco (responsabile della ricerca) e Maurizio Lana</p>
            </projectDesc>
            <editorialDecl>
                <p><hi rend="bold">Modifiche apportate al testo dell'edizione di riferimento </hi></p>
                <p>Nell'edizione di Moreau si passa dal capitolo 7 al capitolo 9. E' stato inserito il capitolo 8 basandosi su
                    Ingemar König, Aus der Zeit Theodorics der grossen: Einleitung, Text, Übersetzung, Kommentar einer anonymen Quelle, Darmstadt, 1997.</p>
                
                                
                <p><hi rend="bold">Note di trascrizione e codifica del progetto digilibLT </hi></p>
                <p>Abbiamo riportato solo il testo stabilito dall'edizione di riferimento non seguendone
                    l'impaginazione. Sono stati invece esclusi dalla digitalizzazione apparati, introduzioni, note
                    e commenti e ogni altro contenuto redatto da editori moderni. </p>
                <p> I testi sono stati sottoposti a doppia rilettura integrale per garantire la massima
                    correttezza di trascrizione</p>
                <p>Abbiamo normalizzato le U maiuscole in V seguendo invece l'edizione di riferimento per la
                    distinzione u/v minuscole.</p>
                <p> Non è stato normalizzato l'uso delle virgolette e dei trattini.</p>
                <p> Non è stata normalizzata la formattazione nell'intero <hi rend="italic">corpus</hi>:
                    grassetto, corsivo, spaziatura espansa.</p>
                <p>Sono stati normalizzati e marcati nel modo seguente i diacritici.<lb/> espunzioni:
                    <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
                    <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
                    si visualizzano †testo† e †testo<lb/> lacuna materiale: <![CDATA[<gap/>]]> si visualizza
                    [...]<lb/> lacuna integrata dagli editori:
                    <![CDATA[<supplied><gap/></supplied> si visualizza <...>]]>
                </p>
                <p>Sono stati marcati i termini in lingua greca
                    <![CDATA[<foreign xml:lang="grc">αγβ</foreign>]]>
                </p>
                <p>Ulteriori informazioni sulle norme di trascrizione e codifica su <ref
                    target="http://digiliblt.lett.unipmn.it/upload/docs/note_di_trascrizione_e_di_codifica.pdf"
                    >Note di trascrizione e codifica di testi latini tardoantichi
                    [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
            </editorialDecl>
            
        </encodingDesc>
        <profileDesc>
            <langUsage>
                <language ident="la">Latino</language>
            </langUsage>
        </profileDesc>
       
            </teiHeader>

    <text>
        <body><div type="opus"><head>PARS POSTERIOR: THEODERICIANA</head>
            
            <div type="cap" n="7"><p> <milestone unit="par" n="36"/> Igitur imperante Zenone Augusto Constantinopoli superveniens Nepos patricius ad Portum urbis Romae deposuit de imperio Glycerium et factus est episcopus et Nepos factus imperator Romae. Mox veniens Ravennam: quem persequens Orestes patricius cum exercitu, metuens Nepos adventum Orestis, ascendens navem fugam petit ad Salonam et ibi mansit per annos quinque: postea vero a suis occiditur. Mox eo egresso factus est imperator Augustulus. Augustulus imperavit annos X. </p><p>
            </p></div>
            <div type="cap" n="8"><p>
                <milestone unit="par" n="37"/> Augustulus, qui ante regnum Romulus a parentibus vocabatur, a patre Oreste patricio factus est imperator. Superveniens autem Odoacar cum gente Scirorum occidit Orestem patricium in Placentia et fratrem eius Paulum ad Pineta<supplied>m</supplied> foris Classem Ravennae.</p><p>
                    <milestone unit="par" n="38"/> Ingrediens autem Ravennam deposuit Augustulum de regno, cuius infantiam misertus concessit ei sanguinem, et quia pulcher erat, etiam donans ei reditum sex milia solidos misit eum intra Campaniam cum parentibus suis libere vivere. Enim pater eius Orestes Pannonius, qui eo tempore, quando Attila ad Italiam venit, se illi iunxit et eius notarius factus fuerat. Vnde profecit et usque ad patriciatus dignitatem perve<supplied>ne</supplied>rat.</p></div>
            <div type="cap" n="9"><p> <milestone unit="par" n="39"/>  Ergo postquam factus est imperator Zeno a filio suo Leone, qui natus fuerat de filia Leonis Ariagne nomine, regnat cum filio suo anno uno et merito Leonis regnum remansit apud Zenonem. Zeno vero cum filio iam regnans anno uno, imperavit annos XIIII, nobilissimus Isauriae, qui dignus esset filiam imperatoris accipere, exer<supplied>ci</supplied>tus in arma. </p><p>
                <milestone unit="par" n="40"/> Perhibent de eo, quia patellas in genucula non habuisset, sed mobiles fuissent, ut etiam cursum velocissimum ultra modum hominum haberet, in re publica omnino providentissimus, favens genti suae. </p><p>
                    <milestone unit="par" n="41"/>  Huic insidiabatur Basiliscus, ipse primus senator: quo cognito Zeno cum aliquantis divitiis petiit Isauriam. At ubi ille egressus est, mox Basiliscus, qui ei, ut dictum est, insidiabatur, arripuit imperium. </p><p>
                        <milestone unit="par" n="42"/>  Basiliscus imperavit annos II. Zeno confortans Isauros intra provinciam, deinde misit ad civitatem Novam, ubi erat Theodericus, dux Gothorum, filius Walamerici, et eum invitavit in solacium sibi adversus Basiliscum, obiectans militem, post biennium veniens, obsidens civitatem Constantinopolim. </p><p>
                            <milestone unit="par" n="43"/>  Sed quia senatus et populus Zenonem metuentes, ne quid mali pateretur civitas, relicto Basilisco, se illi omnes dederunt aperta civitate. Basiliscus fugiens ad ecclesiam intra baptisterium cum uxore et filiis ingreditur. Cui Zeno dato sacramento securum esse de sanguine, exiens, inclausus cum uxore et filiis intra cisternam siccam, ibidem frigore defecerunt. </p><p>
                                <milestone unit="par" n="44"/>  Zeno recordatus est amorem senatus et populi, munificus omnibus se ostendit, ita ut omnes ei gratias ag<supplied>er</supplied>ent. Senatum Romanum et populum tuitus est, ut etiam ei imagines per diversa loca in urbe Roma levarentur. Cuius tempora pacifica fuerunt. </p></div>
            <div type="cap" n="10"><p><milestone unit="par" n="45"/>  Odoacar vero, cuius supra fecimus mentionem, mox deposito Augustulo de imperio, factus est rex mansitque in regno annos XIII. Cuius pater Edico dictus, de quo ita invenitur in libris vitae beati Severini monachi intra Pannoniam, qui eum admonuit et praedixit regnum eius futurum. </p><p>
                <milestone unit="par" n="46"/>  Ita repperis ad locum: <hi rend="italic">quidam barbari cum ad Italiam pergerent, promerendae benedictionis ad eum intuitu deverterunt</hi>.</p><p>
                    <hi rend="italic">Inter quos et Odoacar, qui postea regnavit Italiae, vilissimo habitu iuvenis statura procerus advenerat, qui dum <supplied>se, ne</supplied> humillimae tectum cellulae eius suo vertice contingeret, inclinasset, a viro dei gloriosum se fore cognovit. Cui etiam 'vale' dicenti 'vade, inquit, ad Italiam, vade vilissimis nunc pellibus coopertus, sed multis cito plurima largiturus'.</hi></p><p>
                        <milestone unit="par" n="47"/>  Interim ut dei famulus ei praedixerat, mox in Italiam ingressus est, regnum accepit. Eodem tempore Odoacar rex memor factus, quod a viro sancto praedictum audierat, statim <hi rend="italic">familiariter litteras ad eum dirigens, si qua speranda duceret, dabat suppliciter optionem. Ergo vir dei tantis itaque eius adloquiis per litteras invitatus, Ambrosium quendam exulantem rogat absolvi. Cuius Odoacar gratulabundus paruit imperatis.</hi></p><p>
                            <milestone unit="par" n="48"/>  Igitur Odoacar rex gessit bellum adversus Rugos, quos in secundo vicit, et funditus delevit. Nam dum ipse esset bonae voluntatis et Arrianae sectae favorem praeberet, <hi rend="italic">quodam tempore dum memoratum regem multi nobiles coram sancto viro humana, ut fieri solet, adulatione laudarent, interrogat quem regem tantis praeconiis praetulissent. Respondentibus 'Odoacrem', '<supplied>Odoacar</supplied>, inquit, <supplied>integer</supplied> <del>qui dixit eis</del> inter tredecim et quattuordecim' annos videlicet integri eius regni significans. </hi></p></div>
            <div type="cap" n="11"><p> <milestone unit="par" n="49"/>  Zeno itaque recompensans beneficiis Theodericum, quem fecit patricium et consulem, donans ei multum et mittens eum ad Italiam. Cui Theodericus pactuatus est, ut, si victus fuisset Odoacar, pro merito laborum suorum loco eius, dum adveniret, tantum praeregnaret. Ergo superveniente Theoderico patricio de civitate Nova cum gente Gothica, missus ab imperatore Zenone de partibus Orientis ad defendendam sibi Italiam. </p><p>
                <milestone unit="par" n="50"/>  Cui occurrit venienti Odoacar ad fluvium Sontium, et ibi pugnans cum eodem, victus fugit et abiit in Veronam et fixit fossatum in campo minore Veronense V kalendas Octobres. Ibique persecutus est eum Theodericus et pugna facta ceciderunt populi ab utraque parte; tamen superatus Odoacar fugit Ravennam pridie kalendas Octobres. </p><p>
                    <milestone unit="par" n="51"/>  Et perambulavit Theodericus patricius Mediolanum, et tradiderunt se illi maxima pars exercitus Odoacris, nec non et Tufa magister militum, quem ordinaverat Odoacar. Cum optimatibus suis kal. April. eo anno missus est Tufa magister militum a Theoderico contra Odoacrem Ravennam. </p><p>
                        <milestone unit="par" n="52"/>  Veniens Faventiam Tufa obsedit Odoacrem cum exercitu, cum quo directus fuerat; et exiit Odoacar de Ravenna et venit Faventiam, et Tufa tradidit Odoacri comites patricii Theoderici et missi sunt in ferrum et adducti Ravennam. </p><p>
                            <milestone unit="par" n="53"/>  Fausto et Longino. </p><p>
                                His consulibus Odoacar rex exiit de Cremona et ambulavit Mediolanum. Tunc venerunt Wisigothae in adiutorium Theoderici et facta est pugna super fluvium Adduam, et ceciderunt populi ab utraque parte, et occisus est Pierius comes domesticorum III idus Augustas, et fugit Odoacar Ravennam, et mox subsecutus est eum patricius Theodericus veniens in Pinetam et fixit fossatum, obsidens Odoacrem clausum per triennium Ravennae, et factum est usque ad sex solidos modius tritici. Et mittens legationem Theodericus, Festum, caput senatus, ad Zenonem imperatorem et ab eodem sperans vestem se induere regiam. </p><p>
                                    <milestone unit="par" n="54"/>  Olybrio v. c. cons. </p><p>
                                        Hoc consule exiit Odoacar rex de Ravenna. Nocte, cum Herulis ingressus in Pinetam, in fossatum patricii Theoderici, et ceciderunt ab utraque parte exercitus, et fugiens Levila magister militum Odoacris occisus est in fluvio Bedente: et victus Odoacar fugit Ravennam id. Iul. </p><p>
                                            <milestone unit="par" n="55"/>  Igitur coactus Odoacar dedit filium suum Thelanem obsidem Theoderico, accepta fide securum se esse de sanguine. Sic ingressus est Theodericus: et post aliquot dies, dum ei Odoacar insidiaretur, detectus ante ab eo praeventus in palatio, manu sua Theodericus eum in Lauretum pervenientem gladio interemit. </p><p>
                                                <milestone unit="par" n="56"/>  Cuius exercitus in eadem die iussu Theoderici omnes interfecti sunt, quivis ubi potuit reperiri, cum omni stirpe sua. </p></div>
            <div type="cap" n="12"><p><milestone unit="par" n="57"/> Et moritur Constantinopoli Zeno imperator, et factus est imperator Anastasius. Theodericus enim, qui in legationem direxerat Faustum Nigrum ad Zenonem, at ubi cognita morte eius antequam legatio reverteretur, ut ingressus est Ravennam et occidit Odoacrem, Gothi sibi confirmaverunt Theodericum regem non exspectantes iussionem novi principis. </p><p>
                <milestone unit="par" n="58"/>  Vir enim bellicosissimus fortis, cuius pater Walamir dictus rex Gothorum, naturalis tamen eius fuit, mater Ereriliva dicta Gothica catholica quidem erat, quae in baptismo Eusebia dicta. </p><p>
                    <milestone unit="par" n="59"/>  Ergo praeclarus et bonae voluntatis in omnibus, qui regnavit annos XXXIII. Cuius temporibus felicitas est secuta Italiam per annos triginta ita, ut etiam pax pergentibus esset. </p><p>
                        <milestone unit="par" n="60"/>  Nihil etiam perperam gessit. Sic gubernavit duas gentes in uno, Romanorum et Gothorum, dum ipse quidem Arrianae sectae esset, tamen nihil contra religionem catholicam temptans, ut etiam a Romanis Traianus vel Valentinianus, quorum tempora sectatus est, appella<supplied>re</supplied>tur et a Gothis secundum edictum suum, quo ius constituit, rex fortissimus in omnibus iudicaretur. Militiam Romanis sicut sub principes esse praecepit. Dona et annonas largitus, exhibens ludos circensium et amphitheatrum, quamquam aerarium publicum ex toto faeneum invenisset, suo labore recuperavit et opulentum fecit. </p><p>
                            <milestone unit="par" n="61"/>  Hic dum inlitteratus esset, tantae sapientiae fuit, ut aliqua, quae locutus est, in vulgo usque nunc pro sententia habeantur: unde nos non piget aliqua de multis eius in commemoratione posuisse. Dixit: 'aurum et daemonem qui habet, non eum potest abscondere'. Item: 'Romanus miser imitatur Gothum et utilis Gothus imitatur Romanum'. </p><p>
                                <milestone unit="par" n="62"/> Quidam defunctus est et reliquit uxorem et parvulum filium nescientem matrem. Ab aliquo sublatus est filius eius parvulus et ductus in aliam provinciam et educatus. Factus iuvenis quoquo modo revertitur ad matrem. Mater enim iam spoponderat virum. Cum <del>enim</del> vidisset mater, amplectit filium, benedicens deum se filium revidisse. Et fecit cum ea dies triginta. Et ecce veniens sponsus matris videns iuvenem interrogavit quis esset. Quae respondit esse suum filium. At ubi comperit esse filium eius coepit repetere arras et dicere: 'Aut nega filium tuum esse, aut vero abscedo hinc'. Mulier compellitur a sponso et coepit negare filium, quem ipsa ante confessa est et dicere: 'Vade, iuvenis, de domo mea, quia peregrinum te suscepi'. Ille enim dicebat regressum se ad matrem in domum patris sui. Quid multa? Dum haec aguntur, filius rogavit regem adversus matrem, quam rex iussit in conspectu suo sisti. Cui et dixit: 'Mulier, filius tuus adversus te rogat. Quid dicis? Est filius tuus, annon?' Quae dixit: 'Non est meus filius, sed peregrinum eum suscepi'. Et dum per ordinem omnia filius mulieris intimasset in auribus regis, dicit mulieri denuo: 'Est filius tuus, annon?' Quae dixit: 'Non est filius meus'. Dicit ei rex: 'Et quae est facultas tua, mulier?' Quae respondit: 'Vsque ad mille solidos'. Et dum aliud se rex non esse futurum sub iusiurandum pollicitus est nisi ipsum, alium non acciperet maritum, tunc confusa est mulier et confessa est suum esse filium. Sunt eius et multa alia. </p><p>
                                    <milestone unit="par" n="63"/> Postea vero accepta uxore de Francis nomine Augoflada. Nam uxorem habuit ante regnum, de qua susceperat filias: unam dedit nomine Areaagni Alarico regi Wisigotharum in Gallias et aliam filiam suam Theodegotham Sigismundo filio Gundebadi regis. </p><p>
                                        <milestone unit="par" n="64"/> Facta pace cum Anastasio imperatore per Festum de praesumptione regni, et omnia ornamenta palatii, quae Odoacar Constantinopolim transmiserat, remittit. </p><p>
                                            <milestone unit="par" n="65"/> Eodem tempore contentio orta est in urbe Roma inter Symmachum et Laurentium: consacrati enim fuerant ambo. Ordinante deo, qui et dignus fuit, superavit: Symmachus. Post factam pacem in urbis ecclesia ambulavit rex Theodericus Romam et occurrit beato Petro devotissimus ac si catholicus. Cui papa Symmachus et cunctus senatus vel populus Romanus cum omni gaudio extra urbem occurrentes. </p><p>
                                                <milestone unit="par" n="66"/> Deinde veniens ingressus urbem, venit ad senatum et ad Palmam populo adlocutus se omnia, deo iuvante, quod retro principes Romani ordinaverunt, inviolabiliter servaturum promittit. </p><p>
                                                    <milestone unit="par" n="67"/> Per tricennalem triumphans populo ingressus palatium, exhibens Romanis ludos circensium. Donavit populo Romano et pauperibus annonas singulis annis, centum viginti milia modios et ad restaurationem palatii seu ad recuperationem moeniae civitatis singulis annis libras ducentas de arca vinaria dari praecepit. </p><p>
                                                        <milestone unit="par" n="68"/> Item Amalafrigdam germanam suam in matrimonium tradens regi Wandalorum Trasimundo. Liberium praefectum praetorii, quem fecerat in initio regni sui, fecit patricium et dedit ei successorem. <supplied>Successit in</supplied> administratione praefecturae itaque Theodorus filius Basili. Odoin comes eius insidiabatur ei. </p><p>
                                                            <milestone unit="par" n="69"/> Dum haec cognovisset, in palatio, quod appellatur Sessorium, caput eius amputari praecepit. Verba enim promissionis eius, quae populo fuerat adlocutus, rogante populo in tabula aenea iussit scribi et in publico poni. </p><p>
                                                                <milestone unit="par" n="70"/> Deinde sexto mense revertens Ravennam, aliam germanam suam Amalabirgam tradens in matrimonium Herminifredo regi Turingorum: et sic sibi per circuitum placavit omnes gentes. Erat enim amator fabricarum et restaurator civitatum. </p><p>
                                                                    <milestone unit="par" n="71"/> Hic aquae ductum Ravennae restauravit, quem princeps Traianus fecerat, et post multa tempora aquam introduxit. Palatium usque ad perfectum fecit, quem non dedicavit. Portica circa palatium perfecit. Item Veronae thermas et palatium fecit et a porta usque ad palatium porticum addidit. Aquae ductum, quod multa tempora destructum fuerat, renovavit et aquam intromisit. Muros alios novos circuit civitatem. Item Ticini palatium thermas amphitheatrum et alios muros civitatis fecit. </p><p>
                                                                        <milestone unit="par" n="72"/> Sed et per alias civitates multa beneficia praestitit. Sic enim oblectavit vicinas gentes, ut se illi sub foedus darent, aliae gentes sibi eum regem sperantes. Negotiantes vero de diversis provinciis ad ipsum concurrebant; tantae enim disciplinae fuit, ut, si quis voluit in agrum suum argentum vel aurum dimittere, ac si intra muros civitatis esset, ita existimaretur. </p><p>
                                                                            <milestone unit="par" n="73"/> Et hoc per totam Italiam tanto modo augurium habebat, ut nulli civitati portam faceret; nec in civitate portae claudebantur: qui<supplied>vi</supplied>s quod opus habebat faciebat, qua hora vellet, ac si in die. Sexaginta modios tritici in solidum ipsius tempore emerunt et vinum triginta amphoras in solidum. </p></div>
            <div type="cap" n="13"><p> <milestone unit="par" n="74"/> Eodem itaque tempore habebat Anastasius imperator tres nepotes, id est Pompeium, Probum et Hypatium: cogitans, quem de ipsis faceret post se imperatorem, quodam die iussit eos secum prandere et intra palatium post prandium meridiari et singula lecta eis sterni. Et in uno lecto iussit ad caput regium poni et quis de ipsis in eodem lecto elegisset dormire, in hoc se debere cognoscere, cui regnum postea traderet. Vnus quidem in uno lecto se iactavit, duo enim in alio amore fraterno se conlocaverunt. Et ita contigit, ut in illo lecto, ubi regium positum erat, nullus eorum dormiret. </p><p>
                <milestone unit="par" n="75"/> Dum haec vidisset, coepit cogitare intra se et discens eo, quod nullus eorum regnaret, coepit orare deum, ut illi revelatio fieret, ut scire posset, dum adviveret, qui post occasum eius regnum susciperet. Haec eodem cogitante et orante cum ieiunio, quadam nocte vidit hominem qui ita eum admonuit: 'Crastino qui tibi primus intra cubiculum nuntiatus fuerit, ipse accipiet post te regnum tuum'. </p><p>
                    <milestone unit="par" n="76"/> Ita factum est, ut Iustinus, qui comes erat excubitorum, dum advenisset, ubi directus fuerat ab imperatore, renuntiare<supplied>tur</supplied> ipse ei <del>nuntiatus est</del> primus per praepositum cubiculi. Cumque haec cognovisset, coepit gratias deo referre, qui ei dignatus est revelare successorem. </p><p>
                        <milestone unit="par" n="77"/> Cumque haec apud se tacite habuisset, quadam die procedens imperator, dum festinus <supplied>Iustinus</supplied> vellet a latere imperatoris transire, obsequium ordinare. Nolens calcavit chlamydem imperatoris. </p><p>
                            <milestone unit="par" n="78"/> Cui imperator hoc tantum dixit: 'Quid festinas?' Nam in ultima vita regni sui temptans cum diabolus, volens sectam Eunomianam sequi: quem populus fidelis repressit, ita ut ei in ecclesia clamaretur: 'In Trinitatem lanceolam non mittis.' Non post multum temporis in lecto suo intra urbem Constantinopolim morbo tentus extremam clausit diem. </p></div>
            <div type="cap" n="14"><p> <milestone unit="par" n="79"/> Igitur rex Theodoricus inlitteratus erat et sic obtuso sensu, ut in decem annos regni sui quattuor litteras subscriptionis edicti sui discere nullatenus potuisset. De qua re laminam auream iussit interrasilem fieri quattuor litteras 'legi' habentem; unde si subscribere voluisset, posita lamina super chartam per eam pennam ducebat, ut subscriptio eius tantum videretur. </p><p>
                <milestone unit="par" n="80"/> Ergo Theodericus dato consulatu Eutharico Romae et Ravennae triumphavit. Qui Eutharicus nimis asper fuit et contra fidem catholicam inimicus. </p><p>
                    <milestone unit="par" n="81"/> Post haec Theoderico Veronae consistente propter metum gentium facta est lis inter Christianos et Iudaeos Ravennates. Quare Iudaei baptizatos nolentes, dum ludunt frequenter oblatam in aquam fluminis iactaverunt. Dehinc accensus est populus non observantes neque regi neque Eutharico aut Petro, qui tunc episcopus erat, consurgentes ad synagogas, mox eas incenderunt. Quod et Romae in re eadem similiter contigit. </p><p>
                        <milestone unit="par" n="82"/> Mox Iudaei currentes Veronam, ubi rex erat, agente Triwane praeposito cubiculi, et ipse haereticus favens Iudaeis, insinuans regi factum adversus Christianos. Qui mox iussit propter praesumptionem incendii, ut omnis populus Romanus <supplied>et</supplied> Ravennas synagogas, quae incendio concremaverunt, data pecunia restaurarent; qui vero non habuissent unde darent frustati per publicum sub voce praeconia ducerentur. Data praecepta ad Eutharicum Cilligam et Petrum episcopum secundum hunc tenorem <del>praecepit</del> et ita adimpletum <del>est</del>.</p><p>
                            <milestone unit="par" n="83"/> Ex eo enim <del>tempore</del> invenit diabolus locum, quem ad modum hominem bene rem publicam sine querela gubernantem subriperet. Nam mox iussit Ad Fonticlos in proastio civitatis Veronensis oratorium sancti Stephani, id est altarium subverti. Item ut nullus Romanus armis usque ad cultellum uteretur, vetuit. </p><p>
                                <milestone unit="par" n="84"/> Item mulier pauper de gente Gothica, iacens sub porticu non longe a palatio Ravennati, quattuor generavit dracones: duo de occidente in orientem ferri in nubibus a populo visi sunt et in mare praecipitati sunt, duo portati sunt unum caput habentes. Stella cum facula apparuit, quae dicitur comes, pendens per dies quindecim. Terrae motus frequenter fuerunt. </p><p>
                                    <milestone unit="par" n="85"/> Post haec coepit adversus Romanos rex subinde fremere inventa occasione. Cyprianus, qui tunc referendarius erat, postea comes sacrarum et magister, actus cupiditate insinuans de Albino patricio, eo quod litteras adversus regnum eius imperatori Iustino misisset: quod factum dum evocatus negaret, tunc Boethius patricius, qui magister officiorum erat, in conspectu regis dixit: 'Falsa est insinuatio Cypriani, sed si Albinus fecit, et ego et cunctus senatus uno consilio fecimus; falsum est, domine rex'. </p><p>
                                        <milestone unit="par" n="86"/> Tunc Cyprianus haesitans non solum adversus Albinum sed et adversus Boethium, eius defensorem, deducit falsos testes <del>adversus Albinum</del>. Sed rex dolum Romanis tendebat et quaerebat quem ad modum eos interficeret: plus credidit falsis testibus quam senatoribus. </p><p>
                                            <milestone unit="par" n="87"/> Tunc Albinus et Boethius ducti in custodiam ad baptisterium ecclesiae. Rex vero vocavit Eusebium, praefectum urbis, Ticinum et inaudito Boethio protulit in eum sententiam. Quem mox in agro Calventiano, ubi in custodia habebatur, misere fecit occidi. qui accepta chorda in fronte diutissime tortus, ita ut oculi eius creparent, sic sub tormenta ad ultimum cum fuste occiditur. </p></div>
            <div type="cap" n="15"><p> <milestone unit="par" n="88"/> Rediens igitur <supplied>r</supplied>ex Ravenna<supplied>m</supplied>, tractans non ut dei amicus sed legi eius inimicus, immemor factus omnis eius beneficii et gratiae, quam ei dederat, confidens in brachio suo, item credens quod eum pertimesceret Iustinus imperator, mittens et evocans Ravennam Iohannem sedis apostolicae praesulem et dicit ad eum: 'Ambula Constantinopolim ad Iustinum imperatorem, et dic ei inter alia, ut reconciliatos <del>hereticos nequaquam</del> in catholica restituat religione'. </p><p>
                <milestone unit="par" n="89"/> Cui papa Iohannes ita respondit: 'Quod facturus es, rex, facito citius: ecce in conspectu tuo adsto. Hoc tibi ego non promitto me facturum, nec illi dicturus sum. Nam in aliis causis, quibus mihi iniunxeris, obtinere ab eodem, annuente deo, potero'. </p><p>
                    <milestone unit="par" n="90"/> Iubet ergo rex iratus navem fabricari et superimpositum eum cum aliis episcopis, id est Ecclesium Ravennatem et Eusebium Fanestrem et Sabinum Campanum et alios duos, simul et senatores Theodorum, Importunum, Agapitum et alium Agapitum. Sed deus, qui fideles cultores suos non deserit, cum prosperitate perduxit. </p><p>
                        <milestone unit="par" n="91"/> Cui Iustinus imperator venienti ita occurrit ac si beato Petro: cui data legatione, omnia repromisit facturum praeter reconciliatos, qui se fidei catholicae dederunt, Arrianis restitui nullatenus posse. </p><p>
                            <milestone unit="par" n="92"/> Sed dum haec aguntur Symmachus, caput senatus, cuius Boethius filiam habuit uxorem deducitur de Roma Ravennam. </p><p>
                                Metuens vero rex ne dolo<supplied>re</supplied> generi aliquid adversus regnum eius tractaret, obiecto crimine iussit interfici. </p><p>
                                    <milestone unit="par" n="93"/> Revertens igitur Iohannes papa a Iustino. Quem Theodericus cum dolo suscepit et in offensa sua eum esse iubet. Qui post paucos dies defunctus est. Ergo euntes populi ante corpusculum eius. Subito unus de turba adeptus daemonio cecidit et dum pervenisset cum lectulo, ubi latus erat, usque ad hominem, subito sanus surrexit et praecedebat in exsequias. Quod videntes populi et senatores coeperunt reliquias de veste eius tollere. Sic cum summo gaudio populi deductum est corpus eius foris civitatem. </p></div>
            <div type="cap" n="16"><p> <milestone unit="par" n="94"/> Igitur Symmachus scholasticus Iudaeus, iubente non rege, sed tyranno, dictavit praecepta die quarta feria, septimo kalend. Septembr., indictione quarta, Olybrio consule, ut die dominico adveniente Arriani basilicas catholicas invaderent. </p><p>
                <milestone unit="par" n="95"/> Sed qui non patitur fideles cultores suos ab alienigenis opprimi, mox intulit in eum sententiam Arrii, auctoris religionis eius: fluxum ventris incurrit et dum intra triduum evacuatus fuisset, eodem die, quo se gaudebat ecclesias invadere, simul regnum et animam amisit. </p><p>
                    <milestone unit="par" n="96"/> Ergo antequam exhalaret, nepotem suum Athalaricum in regnum constituit. Se autem vivo fecit sibi monumentum ex lapide quadrato, mirae magnitudinis opus, et saxum ingens, quod superponeret, inquisivit. </p></div>
        </div>
        </body>
    </text>

</TEI>
