<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>De sophisticis elenchis liber Aristotelis latine uersus</title>
                <author>Boethius (Anicius Manlius Seuerinus Boethius)</author>
                <respStmt>
                    <resp>Correzione linguistica</resp>
                    <name>Manuela Ferroni</name>
                </respStmt>
                <respStmt>
                    <resp>Codifica XML</resp>
                    <name>Manuela Ferroni</name>
                </respStmt>
            </titleStmt>
            <publicationStmt>
                <publisher>DigilibLT Project</publisher>
                <pubPlace>Vercelli</pubPlace>
                <date>2015</date>
                <availability>
                    <p>
                        <ref target="http://creativecommons.org/licenses/by-nc-sa/3.0/it/"/>
                    </p>
                </availability>
                <idno>dlt000046</idno>
            </publicationStmt>
            <sourceDesc>
                <p>Aristoteles Latinus VI 1-3, <hi rend="italic">De sophisticis elenchis. Translatio
                        Boethii, Fragmenta Translationis Iacobi, et Recensio Guillelmi de
                        Moerbeke</hi>, edidit B. G. Dod, Leiden-Bruxelles 1975, 5-60 (Corpus
                    Philosophorum Medii Aeui).</p>
            </sourceDesc>
        </fileDesc>
        <encodingDesc>
            <projectDesc>
                <p>digilibLT. Biblioteca digitale di testi latini tardoantichi.</p>
                <p>Progetto diretto da Raffaella Tabacco (responsabile della ricerca) e Maurizio
                    Lana</p>
            </projectDesc>
            <editorialDecl>
                
                <p><hi rend="bold">Note di trascrizione e codifica specifiche del file </hi></p>
                <p>Per facilitare la visualizzazione a schermo si è deciso di indicare dopo il numero di pagina l'edizione di riferimento utilizzando la sigla AL = Aristoteles Latinus.</p>
                
                <p><hi rend="bold">Note di trascrizione e codifica del progetto digilibLT </hi></p>
                <p>Abbiamo riportato solo il testo stabilito dall'edizione di riferimento non seguendone
                    l'impaginazione. Sono stati invece esclusi dalla digitalizzazione apparati, introduzioni, note
                    e commenti e ogni altro contenuto redatto da editori moderni. </p>
                <p> I testi sono stati sottoposti a doppia rilettura integrale per garantire la massima
                    correttezza di trascrizione</p>
                <p>Abbiamo normalizzato le U maiuscole in V seguendo invece l'edizione di riferimento per la
                    distinzione u/v minuscole.</p>
                <p> Non è stato normalizzato l'uso delle virgolette e dei trattini.</p>
                <p> Non è stata normalizzata la formattazione nell'intero <hi rend="italic">corpus</hi>:
                    grassetto, corsivo, spaziatura espansa.</p>
                <p>Sono stati normalizzati e marcati nel modo seguente i diacritici.<lb/> espunzioni:
                    <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
                    <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
                    si visualizzano †testo† e †testo<lb/> lacuna materiale: <![CDATA[<gap/>]]> si visualizza
                    [...]<lb/> lacuna integrata dagli editori:
                    <![CDATA[<supplied><gap/></supplied> si visualizza <...>]]>
                </p>
                <p>Sono stati marcati i termini in lingua greca
                    <![CDATA[<foreign xml:lang="grc">αγβ</foreign>]]>
                </p>
                <p>Ulteriori informazioni sulle norme di trascrizione e codifica su <ref
                    target="http://digiliblt.lett.unipmn.it/upload/docs/note_di_trascrizione_e_di_codifica.pdf"
                    >Note di trascrizione e codifica di testi latini tardoantichi
                    [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
            </editorialDecl>
        </encodingDesc>
        <profileDesc>
            <langUsage>
                <language ident="la">Latino</language>
            </langUsage>
        </profileDesc>
    </teiHeader>

    <text>
        <body>
            <div>
                <p>
                    <hi rend="bold"> DE SOPHISTICIS ELENCHIS</hi>
                </p>
                <p><milestone unit="page" n="p. 5 AL"/> De sophisticis autem elenchis et de
                    his qui videntur quidem elenchi, sunt autem paralogismi sed non elenchi dicemus,
                    incipientes secundum naturam a primis.</p>
                <p>Quoniam ergo alii quidem sunt syllogismi, alii autem cum non sint videntur,
                    manifestum. Nam quemadmodum et in aliis hoc fit per quandam similitudinem, sic
                    et in orationibus se habet. Et enim habitum alii quidem habent bene, alii autem
                    videntur, tribualiter inflantes et fingentes se, et pulcri alii quidem propter
                    decorem, alii autem videntur, componentes se. Et in inanimatis quoque similiter;
                    nam et horum haec quidem argentum illa vero aurum est vere, alia autem non sunt
                    quidem, videntur autem secundum sensum, ut litargirea quidem et stagnea
                    argentea, felle vero tincta aurea. Eodem autem modo et syllogismus et elenchus
                    hic quidem est, ille vero non est quidem, videtur autem propter imperitiam; nam
                    imperiti velut distantes longe speculantur. Nam syllogismus quidem ex quibusdam
                    positis est ut dicatur diversum quid ex necessitate ab his quae posita sunt,
                    elenchus <milestone unit="page" n="p. 6 AL"/> autem syllogismus cum
                    contradictione conclusionis. Illi vero hoc quidem non faciunt, videntur autem ob
                    multas causas, quorum unus locus aptissimus est et publicissimus per nomina. Nam
                    quoniam non est ipsas res ferentes disputare, sed nominibus pro rebus utimur
                    notis, quod accidit in nominibus in rebus quoque arbitramur accidere, velut in
                    compotis ratiocinantibus. Hoc autem non est simile. Nam nomina quidem finita
                    sunt et orationum multitudo, res autem numero infinitae. Necesse est ergo plura
                    eandem orationem et nomen unum significare. Quemadmodum igitur illic qui non
                    sunt prompti numeros ferre a scientibus expelluntur, eodem modo et in
                    orationibus qui nominum virtutis sunt ignari paralogizantur et ipsi disputantes
                    et alios audientes. Ob hanc ergo causam et quae dicendae sunt est et syllogismus
                    et elenchus apparens, non existens autem. Quoniam autem est quibusdam magis
                    operae pretium videri esse sapientes quam esse et non videri (est enim
                    sophistica apparens sapientia, non existens autem, et sophista copiosus ab
                    apparente sapientia sed non existente), palam quoniam necessarium est his et
                    sapientis opus videri facere magis quam facere et non videri. Est autem, ut sit
                    ad unum dicere, in unoquoque opus scientis non mentiri quidem eum de quibus
                    novit, mentientem autem manifestare posse. Haec autem sunt hoc quidem in eo quod
                    potest dare orationem, illud autem in eo quod sumere. Necesse est ergo eos qui
                    volunt sophistice agere dictarum disputationum genus quaerere; operae pretium
                    enim est; nam huiusmodi potestas faciet videri sapientem, cuius sunt desiderium
                    habentes.</p>
                <p><milestone unit="page" n="p. 7 AL"/> Quoniam ergo est quid huiusmodi
                    genus disputationum, et quoniam huiusmodi appetunt potestatem quos vocamus
                    sophistas, manifestum est; quot sunt autem species disputationum sophisticarum,
                    et ex quot numero potestas ea constat, et quot partes contingit esse negotii, et
                    de aliis quae suffragantur ad hanc artem, nunc dicemus.</p>
                <p>Sunt ergo disputationum genera quatuor, doctrinales dialecticae temptativae
                    litigiosae; doctrinales quidem quae ex propriis principiis cuiusque disciplinae
                    et non ex his quae respondenti videntur syllogizant (oportet enim credere eum
                    qui discit), dialecticae autem quae ex probabilibus collectivae contradictionum,
                    temptativae vero quae ex his quae videntur respondenti, et necessarium est scire
                    ei qui simulat habere scientiam (quomodo autem, determinatum est in aliis),
                    litigiosae vero quae ex his quae videntur probabilia, non sunt autem,
                    syllogizant. Ergo de demonstrativis quidem in Analecticis dictum est, de
                    dialecticis vero et temptativis in aliis, de agonisticis autem et litigiosis
                    nunc dicemus.</p>
                <p>Primum ergo sumendum quot coniectant qui in disputationibus decertant et
                    corrixantur. Sunt autem quinque haec numero, redargutio falsum inopinabile
                    soloecismus et quintum facere nugari eum qui contraagit (hoc autem est
                    frequenter cogere idem dicere); aut quod non sit, sed quod videatur esse
                    singulum horum. Nam maxime volunt videri redarguentes, secundum <milestone
                        unit="page" n="p. 8 AL"/> autem falsum aliquid monstrare, tertium ad
                    hoc quod praeter opinionem est ducere, quartum vero soloecismo uti facere (hoc
                    autem est facere secundum locutionem barbarizare ex oratione respondentem);
                    ultimum autem frequenter idem dicere.</p>
                <p>Modi autem sunt arguendi quidem duo; nam alii quidem sunt secundum dictionem,
                    alii vero extra dictionem. Sunt autem ea quidem quae secundum dictionem faciunt
                    fantasiam sex numero; sunt autem haec aequivocatio, amphibolia, compositio,
                    divisio, accentus, figura dictionis. Huius autem fides et quae per inductionem
                    est et syllogismus, si quis sumatur alius, et quoniam totidem modis si eisdem
                    nominibus et orationibus non idem significamus. Sunt autem secundum
                    aequivocationem huiusmodi orationes, ut quoniam discunt scientes; nam secundum
                    os discunt grammatici. Discere enim aequivocum, et intelligere eum qui utitur
                    disciplina, et accipere disciplinam. Et rursum quoniam mala bona; nam quae
                    expediunt bona, mala autem expediunt. Duplex enim expediens; et necessarium,
                    quod accidit plerumque etiam in malis (est enim malum quid necessarium), et bona
                    quoque expedientia dicimus esse. Amplius eundem sedere et stare, et laborare et
                    sanum esse. Nam qui surgebat stat, et qui sanabatur sanus est. Surgebat autem
                    sedens et sanabatur laborans. Nam laborantem quidlibet facere aut pati non unum
                    significat, sed quandoque quidem quoniam qui nunc laborat aut sedet, quandoque
                    autem qui laborabat prius. Verum sanabatur quidem et laborans et non laborans;
                    sanus est autem non laborans, <milestone unit="page" n="p. 9 AL"/> sed
                    laborans non nunc, sed prius. Secundum amphiboliam autem tales: velle accipere
                    me pugnantes, et 'putas quod quis scit hoc scit?' Nam et scientem et scitum
                    contingit ut scientem significari hac oratione. Et 'putas quod videt quis, hoc
                    videt? Videt autem columnam, quare videt columna'. Et 'putas quod tu dicis esse,
                    hoc tu dicis esse? Dicis autem lapidem esse; tu ergo dicis lapis esse'. Et
                    'putas est tacentem dicere?' Duplex enim est tacentem dicere, et hunc dicentem
                    tacere et quae dicuntur. Sunt autem tres modi secundum aequivocationem et
                    amphiboliam: unus quidem quando vel oratio vel nomen principaliter significat
                    plura, ut piscis et canis; alius autem quando soliti sumus sic dicere; tertius
                    vero quando compositum plura significat, separatum vero simpliciter, ut 'scit
                    saeculum'; nam utrumque, si contingit, unum quid significat, et scire et
                    saeculum; ambo autem plura, aut saeculum ipsum scientiam habere aut saeculi
                    alium.</p>
                <p>Ergo amphibolia et aequivocatio circa hos modos sunt, secundum compositionem
                    autem huiusmodi, ut posse sedentem ambulare et non scribentem scribere. Non enim
                    idem significat si dividens quis dicat et componens, quoniam possibile 'sedentem
                    ambulare' et 'non scribentem scribere'. Et hoc similiter si quis componat 'non
                    scribentem scribere'; significat enim quoniam habet potestatem ut non scribens
                    scribat, si autem non componat, quoniam habet potestatem, quando non scribit, ut
                    scribat. Et 'discere nunc litteras, si quidem didicit quas scit'. Amplius quod
                    unum solum potest ferre plura posse ferre.</p>
                <p><milestone unit="page" n="p. 10 AL"/> Secundum divisionem vero, quoniam
                    quinque sunt et duo et tria, et paria et imparia, et maius aequale; tantundem
                    enim maius et adhuc amplius. Nam eadem oratio divisa et composita non idem
                    semper significare videbitur, ut 'ego te posui servum entem liberum, et
                    'quinquaginta virorum centum reliquit divus Achilles'.</p>
                <p>Secundum accentum autem, in his quidem quae sunt sine scriptura dialecticis non
                    idoneum facere orationem, in scriptis autem et poematibus magis, ut 'me tuo
                    longas pereunte noctes' et, heu quia nam tanti cinxerunt aethera nimbi'. Ergo
                    circa accentum quidem huiusmodi sunt.</p>
                <p>Quae autem sunt secundum figuram dictionis accidunt quando non idem similiter
                    interpretatur, ut masculinum femininum vel femininum masculinum, vel quod inter
                    haec est alterum horum, vel rursum quale quantum vel quantum quale, vel faciens
                    patiens vel dispositum facere, et alia ut determinatum est prius. Est enim quod
                    non est eorum quae sunt facere velut eorum quae sunt facere quid dictione
                    significare. Vt vigere similiter figura dictionis dicitur ei quod est secare vel
                    aedificare; quamvis hoc quidem quale quid et affectum quodammodo indicat, illud
                    vero facere quid. Eodem autem modo et in aliis.</p>
                <p>Ergo secundum dictionem redargutiones ex his locis sunt, eorum vero qui extra
                    dictionem sunt paralogismorum species <milestone unit="page"
                        n="p. 11 AL"/> sunt septem: una quidem secundum accidens, secunda
                    autem in eo quod simpliciter vel non simpliciter sed quo aut ubi aut quando aut
                    ad aliquid dicitur, tertia autem secundum elenchi ignorantiam, quarta vero
                    secundum consequens, quinta autem secundum quod in principio est sumere, sexta
                    quod non causa est ut causam ponere, septima vero plures interrogationes unam
                    facere.</p>
                <p>Ergo secundum accidens quidem paralogismi sunt quando similiter quidlibet
                    assignatum fuerit rei subiectae et accidenti inesse. Nam quoniam eidem multa
                    accidunt, non necesse est omnibus praedicatis, et de quo praedicantur, haec
                    omnia inesse. Nam omnia sic erunt eadem, ut si Coriscus alterum est ab homine,
                    ipse a se alter; est enim homo. Aut si a Socrate alter, Socrates autem homo,
                    alterum ab homine aiunt concessum esse, eo quod accidit, a quo dixit alterum
                    esse, hunc esse hominem.</p>
                <p>Secundum autem quod simpliciter hoc aut quo dicitur et non proprie, quando quod
                    particulariter dicitur ut simpliciter dictum sumitur, ut si quod non est
                    opinabile est, quoniam quod non est est; non enim idem esse quid et esse
                    simpliciter. Aut rursum, quoniam quod est non est, si eorum quae sunt quid non
                    est, ut si non homo. Non enim idem non esse quid et simpliciter non esse;
                    videtur autem eo quod proxima sint dictione et parum differant esse quid et
                    esse, et non esse quid et non esse. Similiter autem et quod secundum quid et
                    simpliciter. Vt si Indus, cum sit niger, albus est dentibus; albus ergo et non
                    albus est. Aut si ambo quo, quoniam simul contraria inerunt. Huiusmodi autem
                        <milestone unit="page" n="p. 12 AL"/> in quibusdam quidem omni
                    considerare facile, ut si sumens Aethiopem esse nigrum, dentibus dicat quoniam
                    albus; si ergo ibi albus, quoniam niger et non niger putabitur disputasse
                    syllogistice cum perfecerit interrogationem. In quibusdam vero latet frequenter,
                    in quibus, quando quo dicitur, et simpliciter videtur sequi, et in quibus non
                    facile est considerare utrum eorum proprie sit assignandum. Fit autem huiusmodi
                    in quibus similiter sunt opposita; videtur enim aut ambo aut neutrum esse
                    concedendum simpliciter praedicare, ut si dimidium quidem album, dimidium vero
                    nigrum, utrum album vel nigrum.</p>
                <p>Qui autem secundum quod non determinatur quid est syllogismus aut quid elenchus,
                    secundum diminutionem fiunt rationis; nam elenchus est contradictio eiusdem et
                    unius, non nominis sed rei, et nominis non sinonimi sed eiusdem, ex his quae
                    data sunt ex necessitate, non connumerato quod erat in principio, secundum idem
                    et ad idem et similiter et in eodem tempore. Eodem autem modo et mentiri de
                    aliquo. Quidam autem omittentes aliquid ex his quae dicta sunt videntur arguere,
                    ut quoniam idem duplum et non duplum; nam duo unius quidem duplum, trium autem
                    non duplum. Aut si idem eiusdem duplum et non duplum, sed non secundum idem; nam
                    secundum longitudinem duplum, secundum latitudinem vero non duplum. Aut si
                    eiusdem et secundum idem et similiter, sed non simul; quare est apparens
                    elenchus. Trahet autem aliquis hunc et in eos qui secundum dictionem sunt.</p>
                <p>Qui autem in eo quod id quod in principio erat sumitur fiunt quidem sic et
                    totidem modis quotiens contingit quod ex principio <milestone unit="page"
                        n="p. 13 AL"/> est petere, videntur autem arguere eo quod non
                    possint inspicere idem et diversum.</p>
                <p>Qui vero secundum consequens est elenchus eo quod putent converti consequentiam.
                    Nam si cum hoc est ex necessitate illud sit, et cum illud est putant et alterum
                    esse ex necessitate. Vnde et quae circa opinionem sunt ex sensu fallaciae fiunt.
                    Saepe enim fel mel suspicati sunt eo quod sequitur rubeus color mel; et quoniam
                    accidit terram pluvia fieri madidam, et si sit madida opinamur pluisse. Hoc
                    autem non necessarium. Et in rethoricis quae secundum signum sunt
                    demonstrationes ex adiunctis sunt. Volentes enim ostendere quoniam adulter, quod
                    adiunctum est accipiunt, quoniam compositus aut quoniam in nocte videtur
                    errabundus. Pluribus autem haec quidem insunt, praedicatum vero non inest.
                    Similiter autem et in syllogisticis, ut Melissi ratio quoniam infinitum est
                    universum, sumens universum quidem ingenitum (nam ex nichilo nichil fieri), quod
                    autem factum est ex principio fieri. Si ergo non factum est, principium non
                    habet universum, quare infinitum. Non necesse est autem hoc accidere; non enim
                    si omne quod factum est principium habet, et quicquid principium habet factum
                    est, velut non si febris est calor, et calidum necesse est febrire.</p>
                <p>Qui vero secundum non causam ut causam, cum assumitur quod non causa est velut
                    propter illud fiat redargutio. Accidit autem huiusmodi in ad impossibile
                    syllogismis; nam in his necessarium interimere aliquid ex his quae posita sunt.
                    Si ergo enumeretur in necessariis interrogationibus ad quod accidit impossibile,
                    videbitur propter hoc fieri saepe redargutio, ut quoniam non est anima et vita
                    idem; nam si corruptioni generatio <milestone unit="page" n="p. 14 AL"
                    /> contrarium, et alicui corruptioni erit quaedam generatio contrarium; mors
                    autem corruptio quaedam et contrarium vitae, quare vita generatio et vivere
                    generari; hoc autem impossibile; non ergo idem anima et vita. Non autem
                    syllogizatum est; accidit enim, et si non aliquis idem dicat vitam et animam,
                    impossibile, sed solum contrarium vitam quidem morti cum sit corruptio,
                    corruptioni autem generationem. Ergo insyllogizatae quidem simpliciter non sunt
                    huiusmodi orationes, ad propositum autem insyllogizatae. Et latet plerumque non
                    minus ipsos interrogantes huiusmodi.</p>
                <p>Ergo propter consequens et propter non causam argumentationes huiusmodi sunt; qui
                    autem in eo quod duas interrogationes unam faciunt, quando latet plures esse et
                    quasi unius assignatur responsio una. In aliquibus ergo facile videre quoniam
                    plures et quoniam non reddenda responsio, ut utrum terra mare est aut caelum? In
                    aliquibus vero minus, et quasi una sit aut concedunt in eo quod non respondeat
                    interrogatum, aut redargui videntur, ut putas hic et hic est homo? Quare cum
                    aliquis percusserit hunc et hunc, hominem sed non homines percutiet. Aut rursum,
                    quorum haec quidem sunt bona illa autem non bona, omnia bona aut non bona? Vtrum
                    enim dixerit, est quidem cum elenchum aut falsum apparens videbitur facere; nam
                    dicere eorum quae non bona sunt aliquid esse bonum aut eorum quae bona sunt non
                    bonum falsum. Quandoque autem assumptis quibusdam etiam elenchus fiet verus, ut
                    si quis concedat similiter unum et plura dici alba et nuda et caeca. Nam si
                    caecum <milestone unit="page" n="p. 15 AL"/> est quod non habet visum,
                    natum autem habere, et caeca erunt quae non habent visum, nata autem habere.
                    Quando ergo hoc quidem habet visum, illud autem non habet, ambo erunt vel
                    videntia vel caeca; quod est impossibile.</p>
                <p>Aut ergo sic dividendum apparentes syllogismos et elenchos, aut omnes reducendum
                    in elenchi ignorantiam his qui hanc principium faciunt; est enim omnes resolvere
                    dictos modos in elenchi diffinitionem. Primum quidem si immodificati; oportet
                    enim ex his quae posita sunt accidere conclusionem, ut dicatur ex necessitate
                    sed non videatur. Deinde et secundum partes diffinitionis. Nam eorum qui sunt in
                    dictione hi quidem sunt secundum duplex, ut aequivocatio et oratio et similis
                    figuratio (consuetum enim omnia ut hoc aliquid significare), compositio autem et
                    divisio et accentus in eo quod non eadem est oratio vel nomen differens.
                    Oportebat autem et hoc, quemadmodum et rem eandem, si debeat elenchus vel
                    syllogismus fieri, ut si tunica, non vestis syllogizetur sed tunica. Nam verum
                    et illud, sed non syllogizatum est, sed adhuc interrogatione indiget, quoniam
                    idem significat ad eum qui interrogat quare.</p>
                <p>Qui vero secundum accidens diffinito syllogismo manifesti fiunt. Nam eandem
                    diffinitionem oportet et elenchi fieri, verum adiacere contradictionem; nam
                    elenchus syllogismus contradictionis. Si ergo non est syllogismus accidentis,
                    non fit elenchus. Non enim si cum haec sint necesse est hoc esse, hoc autem est
                    album, necesse est album esse per syllogismum. Neque si triangulus duobus rectis
                    aequales habet, accidit autem ei figuram esse vel primum vel principium, quoniam
                    figura vel principium vel <milestone unit="page" n="p. 16 AL"/> primum
                    hoc. Non enim in eo quod figura vel primum, sed in eo quod triangulus
                    demonstratio. Similiter autem et in aliis. Quare si elenchus syllogismus quis,
                    non erit qui secundum accidens fit elenchus. Sed secundum hoc et artifices et
                    omnino scientes ab insciis arguuntur. Secundum accidens enim faciunt syllogismos
                    contra sapientes. Qui vero non possunt dividere, aut interrogati concedunt, aut,
                    cum non dent, putantur dedisse.</p>
                <p>Qui autem secundum quid et simpliciter, quoniam non de eodem affirmatio et
                    negatio. Nam secundum quid albi secundum quid non album, simpliciter autem albi
                    simpliciter non album negatio. Si ergo dato secundum quid esse album ut
                    simpliciter dictum accipit, non facit elenchum, videtur autem eo quod ignoretur
                    quid est elenchus.</p>
                <p>Manifestissimi autem omnium qui prius dicti sunt secundum elenchi diffinitionem;
                    quare et nuncupati sunt sic; nam secundum rationis omissionem fantasia fit, et
                    dividentibus sic communis in omnibus his ponenda est rationis diminutio.</p>
                <p>Qui vero in eo quod sumitur hoc quod erat in principio et non causa ut causa
                    ponitur, manifesti per diffinitionem. Oportet enim conclusionem eo quod haec
                    sunt accidere, quod non erat in non causis; et rursum non enumerato eo quod ex
                    principio, quod non habent qui sunt secundum petitionem eius quod in
                    principio.</p>
                <p>Qui vero secundum consequens partes sunt accidentis; nam consequens accidit,
                    differt autem ab accidente, quoniam accidens quidem est in uno solo sumere, ut
                    idem esse rubeum et mel et album et cignum; quod autem secundum consequens
                    semper in pluribus; nam quae uni et eidem eadem, et sibi invicem <milestone
                        unit="page" n="p. 17 AL"/> probamus esse eadem; propter quod fit
                    secundum consequens elenchus. Est autem non omnino verum, ut si sit secundum
                    accidens; nam nix et cignus albo idem. Aut rursum ut in Melissi ratione, idem
                    esse accipit factum esse et principium habere, aut aequalia fieri et eandem
                    magnitudinem accipere. Quoniam enim quod factum est habet principium, et quod
                    habet principium factum esse probat, tamquam ambo eadem sint in eo quod
                    principium habent, factum esse et terminatum. Similiter autem et in his quae
                    aequalia facta sunt, si eandem magnitudinem et unam sumentia aequalia fiunt, et
                    quae aequalia facta sunt unam magnitudinem accipiunt. Quare consequens sumit.
                    Quoniam ergo secundum accidens elenchus in ignorantia elenchi est, manifestum
                    quoniam et qui secundum consequens. Perspiciendum autem hoc et aliter.</p>
                <p>Qui vero in eo quod plures interrogationes unam faciunt in eo quod non enodamus
                    propositionis diffinitionem. Nam propositio unum de uno est. Nam eadem
                    diffinitio unius solius et simpliciter rei, ut hominis et unius tantum hominis;
                    similiter autem et in aliis. Si ergo una tantum propositio est quae unum de uno
                    assignat, et simpliciter erit propositio huiusmodi interrogatio. Quoniam autem
                    syllogismus ex propositionibus est, elenchus autem syllogismus, et elenchus erit
                    ex propositionibus. Si igitur propositio unum de uno, manifestum quoniam et hic
                    in elenchi ignorantia; videtur enim esse propositio quae non est propositio. Si
                    ergo dedit responsionem ut ad unam interrogationem, erit elenchus, si autem non
                    dedit sed videtur, apparens elenchus. Quare omnes loci cadunt in elenchi
                    ignorantiam; ergo qui sunt secundum dictionem, quoniam apparens contradictio,
                        <milestone unit="page" n="p. 18 AL"/> quod erat proprium elenchi,
                    alii autem secundum syllogismi diffinitionem.</p>
                <p>Fallacia autem fit in his quidem quae sunt secundum aequivocationem et orationem
                    cum non potest dividi quod multipliciter dicitur (quaedam enim non est idoneum
                    dividere, ut unum et ens et idem), in his autem quae sunt secundum compositionem
                    et divisionem eo quod nichil putatur differre composita et divisa oratio, velut
                    in plurimis. Similiter autem et in his quae sunt secundum accentum; non enim
                    aliud videtur significare remissa et intensa oratio, in nullo aut non in
                    pluribus. Eorum vero quae sunt secundum figuram propter similitudinem dictionis.
                    Difficile enim dividere quae similiter et quae diverse dicuntur (paene enim qui
                    hoc potest facere prope est videre verum, maxime autem sciet annuere), quoniam
                    omne quod de aliquo praedicatur opinamur hoc aliquid et ut unum intelligimus;
                    nam unum et substantiam maxime videtur sequi hoc aliquid et ens. Quare in his
                    quae sunt secundum dictionem hic locus ponendus, primum quidem quoniam magis
                    fallacia fit his qui cum aliis considerant quam qui per se (nam quae cum alio
                    est consideratio per orationes, quae autem per se non minus per ipsam rem),
                    deinde et per se falli accidit, cum in oratione facit considerationem; amplius
                    fallacia quidem ex similitudine, similitudo autem ex dictione. In his autem quae
                    sunt secundum accidens eo quod non potest diiudicare idem et diversum et unum et
                    multa, neque qualibus praedicationibus omnia haec et rei acciderunt. Similiter
                    autem et in his quae sunt secundum consequens; pars enim quaedam accidentis est
                    consequens. Amplius autem et in <milestone unit="page" n="p. 19 AL"
                    /> pluribus videtur et probatur sic, si hoc ab illo non separatur, neque ab
                    altero separari alterum. In his vero quae sunt secundum diminutionem rationis et
                    in his quae secundum quid et simpliciter in eo quod paene fallacia est; nam
                    quasi nichil consignificat quid aut quo aut quomodo aut nunc universaliter
                    concedimus. Similiter autem et in his quae quod in principio sumunt et in non
                    causis, et quaecumque plures interrogationes ut unam faciunt; in omnibus enim
                    est fallacia in eo quod paene; non enim subtiliter discernimus neque
                    propositionis neque syllogismi diffinitionem propter praedictam causam.</p>
                <p>Quoniam autem habemus secundum quot fiunt apparentes syllogismi, habemus et
                    secundum quot sophistici fiunt syllogismi et elenchi. Dico autem sophisticum
                    elenchum et syllogismum non solum eum qui videtur syllogismus vel elenchus, non
                    est autem, sed et qui est quidem, videtur autem non conveniens rei. Sunt autem
                    hi qui non secundum rem arguunt et monstrant ignorantes, quod erat temptativae,
                    est autem temptativa pars dialecticae; haec autem potest syllogizare falsum
                    propter ignorantiam eius qui dat orationem. Sophistici autem elenchi, et si
                    syllogizent contradictionem, non faciunt manifestum si ignorat; nam et scientem
                    impediunt his orationibus.</p>
                <p>Quoniam autem habemus eos eadem via, manifestum; nam secundum quae videtur
                    audientibus velut interrogata syllogizare, secundum haec et respondenti
                    videbitur, quare erunt syllogismi falsi per haec aut omnia aut quaedam; quod
                    enim non interrogatus arbitratur dandum, et interrogatus ponet. Verum in
                    quibusdam simul accidit et interrogare quod deest et falsum <milestone
                        unit="page" n="p. 20 AL"/> apparere, ut in his qui sunt secundum
                    dictionem et soloecismum. Si ergo paralogismi contradictionis secundum
                    apparentem elenchum sunt, manifestum quoniam propter tot erunt et falsorum
                    syllogismi secundum quot et apparens elenchus. Apparens autem secundum
                    particulas veri, nam cum singulum deerit videbitur elenchus, ut secundum
                    accidere propter orationem qui ad impossibile, et qui duas interrogationes unam
                    facit secundum propositionem, et pro secundum idem qui secundum accidens, et
                    huius pars qui secundum consequens; amplius non in re sed in oratione accidere;
                    deinde pro universali contradictionem et secundum idem et ad idem et similiter
                    secundum quod in aliquo vel secundum singulum horum; amplius secundum non
                    connumerato quod in principio quod erat in principio accipere. Quare habebimus
                    secundum quot fiunt paralogismi; nam secundum plura non erunt, secundum autem
                    quae dicta sunt erunt omnes.</p>
                <p>Est autem sophisticus elenchus non simpliciter elenchus, sed ad aliquem; et
                    syllogismus similiter. Nam si non sumat et qui secundum aequivocum est unum
                    significare et qui secundum similem formam solum hoc et alii similiter, neque
                    elenchi neque syllogismi erunt, neque simpliciter neque ad eum qui interrogatur;
                    si autem sumant, ad eum quidem qui interrogatur erunt, simpliciter autem non
                    erunt; non enim unum significatum sumpserunt sed apparens, et secundum
                    reliqua.</p>
                <p>Secundum quae autem arguunt qui elenchis utuntur, non oportet temptare sumere
                    sine omnium quae sunt scientia. Hoc <milestone unit="page" n="p. 21 AL"
                    /> autem non unius est artis; infinitae enim sunt fortasse scientiae, quare
                    manifestum quoniam et demonstrationes. Elenchi autem sunt et veri, nam
                    quaecumque est demonstrare, erit et redarguere eum qui ponet contradictionem
                    veri, ut si commensurabilem diametrum posuit, arguet quis demonstratione quoniam
                    incommensurabilis. Quare omnium oportebit scientes esse; nam alii quidem erunt
                    secundum ea quae in geometria sunt principia et horum conclusiones, alii autem
                    secundum ea quae in medicina, alii vero secundum ea quae sunt aliarum
                    disciplinarum. Sed et falsi elenchi similiter in infinitis erunt; nam secundum
                    unamquamque artem est falsus syllogismus, ut secundum geometriam geometricus et
                    secundum medicinam medicinalis. Dico autem secundum artem secundum illius
                    principia. Manifestum ergo quoniam non omnium elenchorum sed eorum qui sunt
                    secundum dialecticam sumendi sunt loci; nam hi communes ad omnem artem et
                    potentiam. Et eum quidem qui est secundum quamque disciplinam elenchum scientis
                    est considerare, sive cum non sit videtur, sive est, quare est; eum autem qui ex
                    communibus est et sub nullam artem dialecticorum. Nam si habemus ex quibus
                    probabiles syllogismi in quolibet, habebimus ex quibus elenchi; nam elenchus est
                    contradictionis syllogismus, quare aut unus aut duo syllogismi contradictionis
                    elenchus est. Habemus ergo secundum quae omnes huiusmodi sunt. Si autem hoc
                    habemus, et solutiones habemus; nam horum instantiae solutiones sunt. Habemus
                    autem secundum quae fiunt, et apparentes, apparentes autem non cuilibet sed
                    talibus; infinita enim sunt si quis consideret <milestone unit="page"
                        n="p. 22 AL"/> secundum quae appareant quibuslibet. Quare manifestum
                    quoniam dialectici est posse sumere secundum quae fit per communia vel qui est
                    elenchus vel apparens elenchus, et vel dialecticus vel apparens dialecticus vel
                    temptativus.</p>
                <p>Non est autem differentia orationum quam dicunt quidam, esse has quidem ad nomen,
                    illas autem ad intellectum; inconveniens enim est opinari alias quidem esse ad
                    nomen orationes, alias autem ad intellectum, sed non easdem. Quid enim est non
                    ad intellectum nisi quando non utitur nomine qui putatur interrogare ad quod is
                    qui interrogatus est dedit? Idem autem hoc est et ad nomen. Ad intellectum
                    autem, quando ad quod dedit intelligens. Si autem aliquis plura significante
                    nomine unum putet significare et interrogans et interrogatus, ut forte ens et
                    unum plura significat, sed et respondens et interrogans Zeno unum putans esse
                    interrogat, et est oratio quoniam unum omnia, haec ad nomen est aut ad
                    intellectum interrogati disputata. Si vero aliquis multa putet significare,
                    palam quoniam non ad intellectum. Primum ergo circa huiusmodi orationes est ad
                    nomen et ad intellectum quaecumque plura significant, deinde circa quemlibet
                    est; non enim in oratione est ad intellectum esse, sed in eo quod respondens se
                    habet aliquo modo ad ea quae dantur. Deinde ad nomen omnes contingit eas esse.
                    Nam ad nomen non ad intellectum esse est hoc loco. Nam si non omnes, erunt
                    quaedam aliae neque ad nomen neque ad intellectum, hi vero dicunt omnes, et
                    dividunt vel ad nomen vel ad intellectum esse omnes, alias autem non. At tamen
                    quicumque syllogismi sunt in eo quod multipliciter, horum sunt aliqui qui
                    secundum nomen. Nam inconvenienter dictum est secundum nomen dicere <milestone
                        unit="page" n="p. 23 AL"/> esse omnes qui sunt secundum dictionem;
                    sed sunt quidam paralogismi non in eo quod respondens ad eos se habeat aliquo
                    modo, sed quod huiusmodi interrogationem oratio ipsa habeat, quae plura
                    significet.</p>
                <p>Et omnino inconveniens de elencho disputare, et non prius de syllogismo; nam
                    elenchus syllogismus est, quare oportet et de syllogismo prius quam de falso
                    elencho; est enim huiusmodi elenchus apparens syllogismus contradictionis. Quare
                    aut in syllogismo erit causa aut in contradictione (adiacere enim oportet
                    contradictionem), quandoque autem in utrisque erit apparens elenchus. Est autem
                    de eo quidem quod est tacentem dicere in contradictione, non in syllogismo, de
                    eo autem quod est, quae non habet aliquis, dare in utrisque, de eo vero quod est
                    quoniam Homeri poema figura est per circulum in syllogismo. Qui autem in neutro
                    verus syllogismus.</p>
                <p>Sed unde sermo venit, prius quae in disciplinis sunt orationes ad intellectum
                    sunt vel non. Et si cui videtur plura significare triangulus, et dedit non ut
                    hanc figuram de qua concludebat quoniam duo recti, utrum ad intellectum hic
                    disputavit illius vel non?</p>
                <p>Amplius si plura quidem significat nomen, ille autem non intelligit neque putat,
                    quomodo hic non ad intellectum disputavit? Aut quomodo oportet interrogare nisi
                    dantem divisionem, sive interroget aliquis si est tacentem dicere vel non, aut
                    est quidem ut non, est autem ut sic? Si autem aliquis det nullo modo, ille autem
                    disputet, ergo non ad intellectum disputat, quamvis oratio videatur earum quae
                    secundum nomen sunt <milestone unit="page" n="p. 24 AL"/> esse? Non est
                    ergo genus aliquod orationum ad intellectum. Sed hae quidem ad nomen sunt et
                    huiusmodi non omnes, non quoniam elenchi, sed neque apparentes elenchi. Sunt
                    enim et non secundum dictionem apparentes elenchi, ut qui secundum accidens et
                    reliqui.</p>
                <p>Si autem aliquis probet dividere, quoniam dico autem tacentem dicere haec quidem
                    sic illa autem sic; tamen hoc est primum quidem inconveniens probare (quandoque
                    enim non videtur interrogatum multipliciter habere, impossibile autem dividere
                    quod non putat); deinde docere quid aliud erit? Manifestum enim faciet ut habet
                    ei qui neque considerat neque scit neque opinatur quoniam aliter dicitur. Deinde
                    et in non duplicibus quid prohibet hoc pati vel facere? Vt putas aequales sunt
                    unitates binariis in quaternariis? Sunt autem binarii hi quidem sic uniti illi
                    autem sic. Et putas contrariorum una disciplina vel non? Sunt autem contraria
                    haec quidem nota illa vero ignota. Quare videtur ignorare qui hoc probat quoniam
                    aliud est docere quam disputare, et quoniam oportet docentem quidem non
                    interrogare sed eum manifesta facere, ilium autem interrogare.</p>
                <p>Amplius ut dicant vel negent probare non monstrantis est, sed experimentum
                    sumentis. Nam temptativa est dialectica quaedam, quapropter de omnibus inspicit
                    et considerat non scientem sed ignorantem et assimulantem. Qui ergo secundum rem
                    considerat communia dialecticus, qui autem hoc apparenter facit sophista. Et
                    syllogismus litigiosus et sophisticus <milestone unit="page"
                        n="p. 25 AL"/> est unus quidem apparens syllogisticus, de quibus
                    dialectica temptativa est, et si vera sit conclusio; nam eius qui propter quid
                    deceptorius est; et quicumque, cum non sint, secundum singulorum viam
                    paralogismi videntur esse secundum artem. Nam falsae descriptiones non
                    litigiosae (nam secundum ea quae sub arte sunt paralogismi), neque si qua est
                    falsa descriptio circa verum, ut Ypocratis aut quadratura per lunulas. Sed ut
                    Brisso quadravit circulum, nam et si quadratur circulus, tamen quia non secundum
                    rem, ideo sophisticus. Quare et qui de his est apparens syllogismus litigiosa
                    oratio, et qui secundum rem est apparens syllogismus, et si sit syllogismus,
                    litigiosa oratio; nam apparens est secundum rem, quare fallax et iniustus.
                    Quemadmodum enim quae in certamine est iniuria speciem quandam habet et est
                    quaedam iniusta certatio, sic in contradictione iniusta contentio est litigiosa.
                    Nam et illic qui omnino vincere volunt omnia apprehendunt et hic litigiosi. Ergo
                    qui ob victoriam ipsam tales sunt litigiosi homines et rixae amici videntur
                    esse, qui autem propter gloriam quae in divitias sophistici. Nam sophistica est,
                    ut diximus, ditativa quaedam ab apparente sapientia, propter quod apparentem
                    demonstrationem appetunt. Et in orationibus eisdem quidem sunt litium amatores
                    et sophistae, sed non propter eadem. Et oratio eadem quidem erit sophistica et
                    litigiosa, sed non secundum idem, sed in eo quidem quod propter victoriam
                    apparentem, litigiosa, in eo vero quod propter sapientiam, sophistica; nam
                    sophistica est <milestone unit="page" n="p. 26 AL"/> apparens quaedam
                    sapientia, non autem existens. Litigiosus autem est qui quodammodo sic se habet
                    ad dialecticum ut falsigraphus ad geometricum; nam ex eisdem dialecticae
                    paralogizat velut et falsigraphus geometriae; sed hic quidem non litigiosus,
                    quoniam ex principiis et conclusionibus quae sunt sub arte falso describit; qui
                    autem ex his est quae sunt sub dialectica circa alia quidem quoniam litigiosus
                    erit manifestum. Vt quadratura quae est quidem per lunulas non litigiosa,
                    Brissonis autem litigiosa; et hunc quidem non est transferre nisi ad geometriam
                    tantum, eo quod ex propriis sit principiis, ilium autem ad plures, quicumque non
                    sciunt quid possibile est in unoquoque et quid impossibile; aptabitur enim. Vel
                    ut Antipho quadravit. Vel si quis non dicat melius esse post cenam deambulare
                    per Zenonis rationem, non medicinalis; communis enim. Si ergo omnino similiter
                    se haberet litigiosus ad dialecticum ut falsigraphus ad geometrem, non esset de
                    illis litigiosus. Nunc autem non est dialecticus circa genus aliquod
                    determinatum, neque ostensivus ullius, neque talis qualis universalis. Neque
                    enim sunt omnia in uno aliquo genere, neque si essent, possibile sub eisdem
                    principiis esse ea quae sunt. Quare nulla ars monstrativa alicuius naturae
                    interrogativa est; non enim possibile utramlibet partium dare; nam syllogismus
                    non fit ex utrisque. Dialectica autem interrogativa est. Si autem ostendit, et
                    si non omnia, sed prima et propria, principia non interrogavit. Nam si non daret
                    non iam haberet ex quibus amplius disputaret ad instantiam. Talis autem et
                    temptativa. Neque enim temptativa talis est qualis geometria, <milestone
                        unit="page" n="p. 27 AL"/> sed quam habeat et non sciens aliquis.
                    Est enim experimentum sumere et non scientis eum qui nescit rem, si quidem dat
                    non ex quibus novit neque ex propriis, sed ex consequentibus, quaecumque talia
                    sunt quae scientem quidem nichil prohibet non scire artem, non scientem autem
                    necesse est ignorare. Quare manifestum quoniam nullius determinati temptativa
                    disciplina est, eo quod de omnibus est. Nam omnes artes utuntur communibus
                    quibusdam; quare omnes etiam idiotae quodam modo utuntur dialectica et
                    temptativa; nam omnes usque ad quid conantur diiudicare pronunciantes. Haec
                    autem sunt communia; nam ea nichil minus sciunt ipsi, quamvis videantur valde
                    extra dicere. Arguunt ergo omnes; nam sine arte participant id de quo
                    artificialiter dialectica est, et arte syllogistica temptativus dialecticus.
                    Quoniam autem sunt multa quidem haec et de omnibus, non talia autem ut natura
                    quaedam sit et genus, sed velut negationes, alia autem non talia sed propria,
                    est ex his de omnibus experimentum sumere, et esse artem quandam, et non talem
                    esse quales quae monstrant, eo quod litigiosus non est sic se habens omnino ut
                    falsigraphus; non enim erit paralogisticus ex determinati cuiusdam generis
                    principiis, sed circa omne genus erit litigiosus.</p>
                <p>Loci ergo de sophisticis elenchis hi sunt; quoniam autem est dialectici
                    considerare de his et posse ea facere, non difficile videre; nam quae circa
                    propositiones est methodus omnem habet hanc speculationem.</p>
                <p><milestone unit="page" n="p. 28 AL"/> Et de elenchis quidem apparentibus
                    dictum est; falsum autem in aliquo ostendere et rationem ad inopinabile ducere
                    (hoc enim fuit secundum sophisticae voluntatis) primum quidem ex eo quod
                    interrogat quodammodo et per interrogationem accidit maxime. Nam ad nullum
                    determinatum positum interrogare venativum est horum; nam vane dicentes peccant
                    magic; vane autem dicunt quando nichil habent propositum. Et interrogare multa,
                    quamvis determinatum sit ad quod disputat, et ea quae videntur dicere probare
                    facit quandam idoneitatem ut ad inopinabile ducat vel falsum; et si interrogatus
                    dicat aut neget horum aliquid, ducere ad quae argumentari idoneus est. Possunt
                    autem nunc minus laedere per haec quam prius; exiguntur enim quid hoc ad id quod
                    in principio. Elementum autem eveniendi aut falsum aliquod aut inopinabile
                    nullam statim interrogare positionem, sed confiteri ob hoc se interrogare quod
                    discere velit; locum enim argumentationis consideratio facit.</p>
                <p>Ad mentientem autem ostendendum proprius modus sophisticus est, ducere ad talia
                    ad quae habundet orationibus. Est autem et bene et non bene hoc facere,
                    quemadmodum dictum est prius.</p>
                <p>Rursum, ut quod extra opinionem est dicat, considerare ex quo genere est qui
                    disputat, deinde interrogare quod pluribus hi dicunt inopinabile; est autem
                    singulis aliquid tale. Elementum autem horum singulorum sumere positiones in
                    propositionibus. Solutio vero horum competens fertur ostendere quoniam non
                    propter orationem accidit improbabile; semper autem hoc vult qui contendit.</p>
                <p><milestone unit="page" n="p. 29 AL"/> Amplius autem ex voluntatibus et
                    manifestis opinionibus. Non enim eadem et volunt et dicunt, sed dicunt quidem
                    decoratissimas orationes, volunt autem ea quae videntur prodesse, ut bene mori
                    magis quam vivere voluptuose dicunt oportere, et egere iuste magis quam divitiis
                    affluere prave, volunt autem contraria. Ergo eum qui dicit secundum voluntates
                    ad manifestas opiniones ducendum, eum vero qui secundum has ad absconsas;
                    utrimque enim necessarium extra opinionem dicere; aut enim ad manifestas aut ad
                    obscuras opiniones dicunt contraria.</p>
                <p>Plurimus autem locus est faciendi quae extra opinionem sunt dicere, sicut et
                    Calicles in Gorgia scriptus est dicens, et veteres autem omnes arbitrati sunt
                    accidere, in eo quod secundum naturam et secundum legem; contraria enim esse
                    naturam et legem, et iustitiam secundum legem quidem esse bonum, secundum
                    naturam autem non bonum. Oportere ergo ad eum quidem qui dicit secundum naturam
                    secundum legem obviare, ad eum vero qui secundum legem in naturam ducere;
                    utrimque enim dicere esse quod extra opinionem est. Erat autem eis secundum
                    naturam quidem verum, secundum legem autem quod pluribus videtur. Quare
                    manifestum quoniam et illi, quemadmodum et qui nunc, aut arguere aut quod extra
                    opinionem esset dicere respondentem conabantur facere.</p>
                <p>Quaedam autem interrogationes habent utrimque improbabilem esse responsionem, ut
                    utrum sapientibus aut patri oporteat oboedire, et expedientia facere aut iusta,
                    et iniuriam pati melius quam nocere. Oportet autem ducere ad ea quae pluribus et
                        <milestone unit="page" n="p. 30 AL"/> sapientibus sunt contraria;
                    nam si dicat aliquis ut qui circa rationes, ad ea quae pluribus, si autem ut
                    plures, in ea quae his qui in ratione. Dicunt enim hi quidem ex necessitate
                    beatum iustum esse, pluribus autem improbabile est regem non felicem esse. Erit
                    autem ad ea quae sic sunt improbabilia ducere idem quod et in eam quae est
                    secundum naturam et secundum legem contrarietatem ducere; nam lex opinio
                    plurium, sapientes autem secundum naturam et secundum veritatem dicunt.</p>
                <p>Et ea quidem quae sunt extra opinionem ex his oportet quaerere locis; de facere
                    nugari, quid dicimus nugari, iam monstravimus. Omnes autem huiusmodi orationes
                    hoc volunt facere; si nichil differat nomen vel orationem dicere, duplum autem
                    et duplum dimidii idem, si ergo est duplum dimidii duplum, erit dimidii dimidii
                    duplum. Et rursum si pro duplo duplum dimidii ponatur, ter erit dictum, dimidii
                    dimidii dimidii duplum. Et putas est concupiscentia delectationis? Hoc autem est
                    appetitus delectationis; est ergo concupiscentia appetitus delectationis
                    delectationis.</p>
                <p>Sunt autem omnes huiusmodi orationes et in ad aliquid, quaecumque non solum
                    genera sed et ipsa ad aliquid dicuntur, et ad idem et unum assignantur. Vt
                    appetitus alicuius appetitus et concupiscentia alicuius concupiscentia, et
                    duplum alicuius duplum et duplum dimidii. Et quorumcumque substantia, cum non
                    sint ad aliquid omnino, quorum sunt habitus aut passiones aut aliquid huiusmodi,
                    in ratione eorum condesignatur praedicatorum de his. Vt habundans est numerus
                    medium habens; <milestone unit="page" n="p. 31 AL"/> est autem numerus
                    habundans; est ergo numerus numerus medium habens. Et si simum cavitas naris
                    est, est autem naris sima, est igitur naris naris cava.</p>
                <p>Videntur autem facere non facientes quandoque eo quod non adinterrogant si
                    significat aliquid per se dictum duplum aut nichil, et si aliquid significat,
                    utrum idem aut diversum, sed conclusionem dicunt statim. Et videtur eo quod
                    nomen idem sit idem et significare.</p>
                <p>Soloecismus autem quale quidem est dictum est prius. Est autem hoc et facere et
                    non facientem videri et facientem non videri, quemadmodum Caecilianus dicit, si
                    ficus secundae declinationis. Nam qui dicit ficus maturas soloecismum quidem
                    facit secundum illum, non videtur autem pluribus; qui vero ficos videtur quidem
                    sed non facit. Eodem modo si finis solum masculini generis secundum quosdam, nam
                    qui dicit certam soloecismum facit secundum eos. Manifestum ergo quoniam et ars
                    quaedam hoc potest facere, eo quod multae orationes non colligentes soloecismum
                    videntur syllogizare, velut in elenchis.</p>
                <p>Sunt autem omnes paene apparentes soloecismi secundum hoc, et quando casus neque
                    masculinum neque femininum indicat sed neutrum. Nam 'hic' masculinum significat,
                    'haec' autem femininum, 'hoc' vero vult quidem neutrum significare, saepe autem
                    significat et illa utraque, ut 'quid hoc?' 'Calliope, lignum, Coriscus'. Ergo
                    masculini et feminini differunt casus omnes, neutri autem alii quidem, alii
                    autem non. Dato ergo saepe 'hoc', syllogizant quasi dictum sit 'hunc'; similiter
                    autem et alium casum pro alio. Paralogismus autem fit eo quod commune sit 'hoc'
                    plurium casuum; nam 'hoc' significat <milestone unit="page"
                        n="p. 32 AL"/> quandoque quidem 'hic' quandoque autem 'hunc'.
                    Oportet autem permutatim significare, cum 'est' quidem hic, cum 'esse' autem
                    hunc, ut 'est Coriscus', 'esse Coriscum'. Et in femininis nominibus similiter;
                    nam in omnibus similiter 'est' et 'esse' faciet differentiam. Et quodam modo
                    similis est in his soloecismus elenchis qui dicuntur secundum quod non similia
                    similiter. Nam quemadmodum illis in rebus, sic his in nominibus accidit
                    soloecismum facere; nam homo et album et res et nomen est.</p>
                <p>Manifestum ergo quoniam soloecismum temptandum ex dictis casibus syllogizare.</p>
                <p>Species igitur sunt hae agonisticarum disputationum et partes specierum et modi
                    qui dicti sunt. Differt autem non parum, si ordinentur quodammodo ea quae circa
                    interrogationem sunt ut lateant, velut in dialecticis. Deinceps ergo his quae
                    dicta sunt haec primum dicendum.</p>
                <p>Est ergo ad arguendum unum quidem longitudo; difficile enim simul multa
                    conspicere. Ad longitudinem vero praedictis elementis utendum. Vnum vero
                    festinatio; nam tardiores minus praevident. Est autem ira et contentio;
                    conturbati enim minus possunt conservari omnes. Elementa autem irae et
                    manifestum eum facere qui velit iniuste agere et circa omne impudentem esse.
                    Amplius permutatim interrogationes ponere, sive ad idem plures aliquis habeat
                    orationes, sive et quoniam sic et quoniam non sic; simul enim accidit aut ad
                    plura aut ad contraria facere observationem. Omnino autem omnia quae ad
                    occultationem <milestone unit="page" n="p. 33 AL"/> dicta sunt prius
                    utilia et ad agonisticas disputationes; nam occultatio est latendi causa, latere
                    autem fallaciae.</p>
                <p>Ad abnuentes autem quaecumque opinantur esse ad orationem, ex negatione
                    interrogandum, velut contrarium velit, aut etiam ex aequo interrogationem
                    facere; nam cum dubium est quid velit sumere minus graves fiunt. Et quando in
                    partibus dederit aliquis singulare, inducenti universale saepe non
                    interrogandum; sed ut concesso utendum; nam quandoque putant et ipsi dedisse et
                    audientibus videntur propter inductionis memoriam, velut non interrogata stulte.
                    Et in quibus non nomine significatur universale, sed similitudine utendum ad hoc
                    quod expedit; latet enim similitudo plerumque. Et ad sumendum propositionem
                    contrarium oportet admittentem inquirere. Vt si debeat sumere quoniam oportet
                    patri omnia oboedire, utrum omnia oportet oboedire parentibus aut omnia
                    inoboedire? Et saepe multa, utrum multa concedenda aut pauca? Magis enim, si
                    necesse est, videbuntur esse multa; appositis enim iuxta se contrariis, et
                    maiora et magna videntur et peiora et meliora hominibus.</p>
                <p>Valde autem et saepe facit videri redargui maxime sophistica calumnia
                    interrogantium, cum nichil syllogizantes non interrogationem faciunt hoc quod
                    ultimum est, sed conclusive dicunt, velut syllogizantes, non ergo hoc et
                    hoc.</p>
                <p>Sophisticum autem et posito inopinato probare hoc quod videtur respondere,
                    proposito eo quod videtur ex principio, et interrogationem talium sic facere,
                    utrum tibi videtur? Necesse est enim, si sit interrogatio ex quibus syllogismus,
                    aut elenchum aut inopinabile fieri, cum dat quidem elenchum, cum autem non dat
                    neque videri fatetur inopinabile, cum autem non dat, videri autem fatetur
                    elenchi simile.</p>
                <p><milestone unit="page" n="p. 34 AL"/> Amplius quemadmodum in rethoricis,
                    et in elenchicis similiter contrarietates considerandum aut ad ea quae ab eo
                    sunt dicta, aut ad quos confitetur bene dicere vel facere; amplius ad eos qui
                    videntur huiusmodi aut ad similes vel ad plures vel ad omnes. Et sicut
                    respondentes saepe, cum redarguuntur, faciunt duplex, si debeat accidere
                    redargui, et interrogantibus utendum quandoque hoc contra instantes, si sic
                    quidem accidit sic autem non, quoniam sic sumpsit, ut Cleophon facit in
                    Mandrabulo. Oportet etiam absistentes ab oratione reliqua argumenta incidere, et
                    respondenti, si praesenserit, prius instare et praedicere. Conandum autem
                    quandoque et ad alia ab eo quod dictum est, illud extra sumentibus, si non ad
                    hoc quod positum est habeat aliquis argumentari; quod Licophron fecit proposito
                    liram extollere. Ad eos autem qui exigunt ad quid conatur, quia videtur oportere
                    assignare causam, dictis autem quibusdam observabilius quod universaliter
                    accidit in elenchis, dicere contradictionem, quoniam quod dixit negare, aut quod
                    negavit dicere, sed non quoniam contrariorum eadem disciplina. Non oportet autem
                    conclusionem ut propositionem interrogare; quasdam autem nec interrogare, sed ut
                    concessis uti.</p>
                <p>Ex quibus ergo interrogationes, et quomodo interrogandum in agonisticis
                    exercitationibus, dictum est.</p>
                <p><milestone unit="page" n="p. 35 AL"/> De responsione autem, et quomodo
                    oportet solvere et quid, et ad quam utilitatem huiusmodi orationes prosunt, post
                    haec dicendum.</p>
                <p>Vtiles ergo sunt ad philosophiam quidem propter duo. Primum quidem quoniam saepe
                    quae secundum dictionem fiunt melius habere faciunt quotiens singulum dicitur,
                    et quae similiter et quae aliter in rebus accidunt et in nominibus. Secundo
                    autem ad eas quae per eundem sunt quaestiones; nam qui ab alio facile
                    paralogizatur et hoc non sentit et ipse a se hoc patitur saepe. Tertium vero et
                    reliquum adhuc ad gloriam, circa omnia exercitatum esse videri et in nullo
                    inscie se habere; nam si is qui communicat orationibus spernit orationes, cum
                    nichil habeat determinare de vitio earum, suspectionem dat quod videtur gravis
                    esse non quia verum sed propter imperitiam.</p>
                <p>Respondentibus autem quomodo obviandum ad huiusmodi orationes, manifestum, si
                    quidem recte diximus prius ex quibus sunt paralogismi, et quae in inquirendo
                    sunt superhabundantias sufficienter divisimus. Non est autem idem sumentem
                    orationem videre et solvere vitium, et interroganti posse obviare velociter. Nam
                    quod scimus, saepe transpositum ignoramus. Amplius autem, quemadmodum in
                    disputationibus citius et tardius ex exercitatione fit magis, sic et in aliis se
                    habet, quare, si manifestum quidem nobis sit, immeditati autem simus, fallimur
                    temporibus frequenter. Accidit autem quandoque, sicut in descriptionibus; nam et
                    illic solventes quandoque componere rursum non possumus; sic et in elenchis,
                    scientes secundum quid orationem accidit connectere solvere orationem
                    dubitamus.</p>
                <p><milestone unit="page" n="p. 36 AL"/> Primum ergo sicuti syllogizare
                    dicimus probabiliter quandoque magis quam vere eligere oportere; sic et
                    solvendum quandoque magis probabiliter quam secundum verum. Omnino enim contra
                    litigiosos obstandum non ut arguentes sed ut apparentes; non enim dicimus eos
                    syllogizare, quare ut non videantur corrigendi sunt. Nam si est elenchus
                    contradictio non aequivoca ex quibusdam, nil opus est dividere ad amphibola et
                    aequivocationem; non enim facit syllogismum. Sed ob nil aliud condividendum nisi
                    quia conclusio videtur elencho similis. Non ergo redargui sed videri cavendum,
                    eo quod interrogare amphibola et quae sunt secundum aequivocationem, et
                    quaecumque aliae huiusmodi obtusiones, et verum elenchum obnubilant et arguentem
                    et non arguentem dubium faciunt. Nam quia licet in fine conclusi non quod
                    affirmavit negare dicere, sed aequivoce, et si quam maxime contigit in idem
                    ferat, dubium si redargutus est; dubium enim si vera dicit nunc. Si vero
                    dividens interrogasset aequivocum aut amphibolum, non dubius esset elenchus, et
                    quod requirunt nunc quidem minus prius autem magis litigiosi, vel 'sic' vel
                    'non' respondere interrogatum, necesse. Nunc autem, quia non bene interrogant
                    inquirentes, necesse est ut respondeat aliquid is qui interrogatur, corrigens
                    vitium propositionis, quoniam diviso sufficienter vel 'sic' vel 'non' necesse
                    est dicere respondentem.</p>
                <p>Si autem aliquis putet eum qui secundum aequivocationem est elenchum esse, quodam
                    modo non erit respondentem effugere redargutionem; nam in visibilibus
                    necessarium quod dixit negare nomen, et quod negavit affirmare. Nam ut corrigunt
                    quidam, nichil prodest. Non enim Coriscum aiunt esse musicum et non <milestone
                        unit="page" n="p. 37 AL"/> musicum, sed hunc Coriscum musicum et
                    hunc Coriscum non musicum. Nam eadem erit oratio Coriscum vel hunc Coriscum non
                    musicum esse vel musicum; quod simul affirmant et negant. Sed fortasse non idem
                    significat; nam nec illic nomen. Quare aliquo differt. Si autem huic quidem
                    simpliciter dicere Coriscum assignet, illi autem addat aliquem aut hunc,
                    inconveniens; nichil enim magis alteri; utrolibet enim nichil differet.</p>
                <p>Non autem sed quia dubius quidem est qui non determinavit amphiboliam utrum
                    redargutus est vel non, concessum est autem in disputationibus dividere,
                    manifestum quoniam non determinantem dare interrogationem sed simpliciter
                    peccatum est; quare et si non ipse, tamen disputatio redargutae similis est.
                    Accidit autem saepe videntes amphiboliam pigrescere dividere eo quod frequenter
                    talia proponantur, ne ad omnia videantur graves esse; deinde non putantibus
                    propter hoc fieri orationem, saepe obviavit improbabile. Quare quoniam datum est
                    dividere, non pigritandum, quemadmodum dictum est prius.</p>
                <p>Si autem duas interrogationes non unam faceret quis, non propter aequivocationem
                    et amphiboliam fieret paralogismus, sed vel elenchus vel non. Quid enim differt
                    interrogare si Callias et Themistocles musici sunt quam si ambobus unum nomen
                    esset existentibus diversis? Nam si plura significat uno, plura interrogavit. Si
                    ergo non rectum ad duas interrogationes unam responsionem probare sumere
                    simpliciter, manifestum quoniam nulli eorum quae aequivoca sunt convenit
                    respondere simpliciter; <milestone unit="page" n="p. 38 AL"/> nec si de
                    omnibus verum sit, ut volunt quidam. Nichil enim hoc differt quam si
                    interrogasset, Coriscus et Callias utrum domi sint vel non domi, sive
                    praesentibus utrisque sive non praesentibus; utrimque enim plures propositiones;
                    non enim si verum est dicere, propter hoc una est interrogatio. Possibile enim
                    et mille alia interrogata omnia vel sic vel non verum esse dicere; at tamen non
                    respondendum una responsione; interimitur enim disputare. Hoc autem simile
                    tamquam si idem nomen ponatur diversis. Si ergo non oportet ad duas
                    interrogationes unam responsionem dare, manifestum quoniam nec in aequivocis sic
                    vel non dicendum. Neque enim qui dixit respondit, sed dixit. Sed concedunt
                    quodammodo in disputationibus eo quod lateat quod accidit.</p>
                <p>Sicut ergo diximus, quoniam elenchi quidam videntur esse qui non sunt, eodem modo
                    et solutiones videntur esse quaedam quae non sunt; quas dicimus quandoque magis
                    oportere ferre quam veras in agonisticis disputationibus et ad duplex
                    obviatione. Respondendum autem in his quidem quae videntur sit dicentem; et enim
                    sic minime fiet ad se elenchus; si vero aliquid quod extra opinionem sit cogatur
                    dicere, hic maxime addendum videri; sic enim neque elenchus neque inopinatum
                    videbitur fieri. Quoniam autem quomodo petitur quod est in principio manifestum,
                    putant autem omnino, si sit propinquum, interimendum et non concedendum esse
                    quaedam velut quod in principio est petente, et quando aliquid tale probaverit
                    quis quod necessarium quidem accidere ex positione, est autem falsum vel
                    inopinatum, idem dicendum; nam quae ex necessitate accidunt <milestone
                        unit="page" n="p. 39 AL"/> eiusdem videntur esse positionis. Amplius
                    quando universale non nomine sumitur sed parabola, dicendum quoniam non ut datum
                    est neque ut proposuit sumit; nam propter hoc fit saepe elenchus.</p>
                <p>Si autem prohibeatur his ad hoc quoniam non bene ostensum est eundum, obviando
                    secundum dictam determinationem.</p>
                <p>In his ergo quae proprie dicuntur nominibus necesse est respondere vel
                    simpliciter vel divisum. Quae autem subintelligentes ponimus, ut quaecumque non
                    plane sed truncatim interrogantur, propter hoc accidit elenchus, ut putas ne
                    quicquid est Danaum, possessio est Danaum? Vtique. Similiter autem et in aliis.
                    Sed homo est animalium? Vtique. Possessio ergo homo animalium. Nam hominem
                    animalium dicimus, quoniam animal est, et Lisandrum Lacedaemoniorum, quoniam
                    Lacedaemonius. Manifestum ergo quoniam in quibus obscurum est quod proponitur,
                    non concedendum simpliciter.</p>
                <p>Quando autem duobus existentibus, cum alterum quidem est ex necessitate alterum
                    esse videtur, cum autem alterum hoc non ex necessitate, interrogatum prius
                    oportet quod minus est dare; difficilius enim syllogizare de pluribus. Si autem
                    conetur quoniam huic quidem est contrarium illi autem non est, si oratio vera
                    sit, contrarium dicere, nomen autem non esse alterius.</p>
                <p>Quoniam autem quaedam quidem eorum quae dicunt plures eum qui non concedit
                    mentiri inquient, quaedam autem non, ut quaecumque utrimque opinantur (utrum
                    enim corruptibilis vel immortalis sit anima animalium, non determinatum est
                    multis), in quibus ergo dubium est utro modo soleat dici propositum utrum ut
                    conceptiones (vocant enim conceptiones et veras <milestone unit="page"
                        n="p. 40 AL"/> opiniones et totas negationes), ut diameter
                    incommensurabilis. Amplius cuius verum utrimque opinantur, maxime transferens
                    aliquis nomina in his latebit. Nam quia dubium est utro modo se habet verum, non
                    opinabitur sophisma agere, quia vero utrimque opinantur, non putabitur mentiri;
                    nam translatio faciet orationem sine elencho videri.</p>
                <p>Amplius quascumque aliquis praesenserit interrogationum, prius insurgendum et
                    praedicendum; sic enim maxime interrogantem prohibebit.</p>
                <p>Quoniam autem est recta quidem solutio manifestatio falsi syllogismi, secundum
                    quamlibet interrogationem accidit falsum, falsus autem syllogismus fit
                    dupliciter (aut enim si syllogizatum est falsum, aut si cum non est syllogismus
                    videtur esse syllogismus), erit et quae nunc dicta est solutio et apparentis
                    syllogismi secundum quam videtur interrogationum correctio. Quare accidit
                    orationes syllogizatas quidem interimentem, apparentes autem dividentem solvere.
                    Rursum autem quoniam syllogizatarum orationum hae quidem veram illae autem
                    falsam habent conclusionem, eas quidem quae secundum conclusionem sunt falsae
                    duobus modis contingit solvere; nam et in eo quod interimitur aliquid eorum quae
                    interrogata sunt, et in eo quod ostenditur conclusio non sic se habere; eas vero
                    quae secundum propositiones in eo quod interimitur quid tantum; nam conclusio
                    vera. Quare volentibus solvere orationem primum quidem perspiciendum si
                    syllogizata est aut non syllogizata, deinde utrum vera sit conclusio vel falsa,
                    quatinus vel dividentes vel interimentes solvamus, et interimentes vel hoc modo
                    vel illo, sicut dictum est prius. Differt autem plurimum interrogatam <milestone
                        unit="page" n="p. 41 AL"/> vel non solvere orationem; nam providere
                    quidem difficile, per vacationem autem videre facile.</p>
                <p>Eorum ergo qui sunt secundum aequivocationem et amphiboliam elenchorum alii
                    quidem habent interrogationum aliquam plura significantem, alii autem
                    conclusionem multipliciter dictam, ut in eo quidem quod est tacentem loqui
                    conclusio est duplex, in eo vero quod est non conscire scientem una
                    interrogationum amphibola. Et duplex quandoque quidem est, quandoque autem non
                    est, sed significat duplex hoc quidem ens illud vero non ens.</p>
                <p>Quibus ergo in fine est multipliciter, nisi prius sumpserint contradictionem, non
                    fit elenchus, ut in eo quod est caecum videre; nam sine contradictione non erat
                    elenchus. Quibus vero in interrogationibus non necesse est prius negare quod
                    duplex est; nam non ad hoc sed propter hoc oratio. Ergo in principio quidem
                    duplex et nomen et orationem sic respondendum, quoniam est ut, est autem ut non,
                    ut tacentem loqui, quoniam est ut sic, est autem ut non. Et quae expediunt
                    faciendum sunt quae sic, sunt autem quae non; nam expedientia dicuntur
                    multipliciter. Si autem lateat, in fine addentem interrogationi corrigere; ergo
                    est tacentem loqui? Non, sed hunc tacentem. Et in his autem quae habent
                    multipliciter in propositionibus similiter. Non ergo consciunt quoniam sciunt?
                    Vtique, sed non sic scientes. Non enim idem est quoniam non est conscire et
                    quoniam sic scientes non est. Et omnino obstandum, etiam si simpliciter
                    syllogizet, quoniam non rem quam dixit negavit, sed nomen; quare non
                    elenchus.</p>
                <p><milestone unit="page" n="p. 42 AL"/> Manifestum autem et eos qui sunt
                    secundum divisionem et compositionem quomodo solvendum; nam si divisa et
                    composita oratio aliud significat, conclusa contrarium dicendum. Sunt autem
                    omnes huiusmodi orationes secundum compositionem vel divisionem. Putas ne quo
                    vidisti tu hunc percussum, hoc percussus est hic? Et quo percussus est, hoc tu
                    vidisti? Habet ergo aliquid et dubiarum interrogationum, sed est secundum
                    compositionem. Non enim est duplex quod secundum divisionem; non enim eadem
                    oratio fit divisa, si quidem non et malum et malum secundum accentum prolata
                    significant aliud. Sed in scriptis quidem idem nomen, cum ex eisdem elementis
                    scriptum est et similiter, et illic autem iam signa faciunt, prolata autem non
                    eadem. Quare non duplex quod secundum divisionem est. Manifestum etiam quoniam
                    non omnes elenchi secundum duplex, sicut quidam dicunt.</p>
                <p>Dividendum ergo ei qui respondet; non enim idem est videre oculis percussum et
                    dicere videre oculis percussum. Et Euthidimi autem oratio, putas ne vidisti tu
                    nunc coexistentes in Pirai naves in Sicilia ens? Et rursum, putas ne est bonum
                    sutorem malum esse? Erit autem quis bonus sutor malus. Putas ne quorum scientiae
                    bonae, bonas disciplinas? Mali autem bona disciplina; bona ergo disciplina
                    malum. At vero et malum et disciplina est malum, quare mala disciplina malum.
                    Sed est malorum disciplina bona. Putas ne verum dicere nunc quoniam tu factus
                    es? Factus es ergo nunc. Aut aliud significat divisum; verum enim dicere nunc
                    quoniam tu factus es, sed non nunc factus es. Putas<milestone unit="page"
                        n="p. 43 AL"/>ne ut potes et quae potes, sic et ipsa facies? Non
                    citharizans autem habes potestatem citharizandi; citharizabis ergo non
                    citharizans. Aut non huius habet potestatem ut non citharizans citharizet, sed,
                    cum non facit, ut faciat.</p>
                <p>Solvunt autem quidam hunc et aliter. Nam si dedit ut potest facere, non dicunt
                    accidere non citharizantem citharizare; non enim omnino ut potest facere, datum
                    esse quoniam faciet; non idem autem esse ut potest et omnino ut potest facere.
                    Sed manifestum quoniam non bene solvunt; nam orationum quae propter idem eadem
                    solutio, haec autem non conveniet in omnes nec omnino interrogatas, sed est ad
                    interrogantem, non ad orationem.</p>
                <p>Secundum accentum autem orationes non sunt, neque in his quae scribuntur neque in
                    his quae dicuntur, excepto si quae paucae fiant, ut haec: iustos viros oportet
                    pendere, iustos viros non oportet pendere; idem ergo oportet iustos viros pati
                    et non. Quomodo autem solvendum, palam; non enim idem significat graviter et
                    acute prolatum.</p>
                <p>Palam autem et his qui fiunt in eo quod similiter dicuntur quae non sunt eadem,
                    quomodo obviandum, eo quod habemus genera praedicamentorum. Nam hic quidem dedit
                    interrogatus non esse quid horum quae quid est significant; ille vero ostendit
                    esse quid eorum quae sunt ad aliquid vel quantitates, videntur autem quid est
                    significare secundum dictionem, ut in hac oratione, putas ne contingit idem
                    simul et facere et fieri? Non; at vero videre aliquid simul et videri idem et
                    secundum idem contingit. Putas ne est quid eorum quae sunt pati facere quid?
                    Ergo secatur uritur operatur similiter dicuntur, et omnia pati quid significant;
                    rursum autem dicere currere scribere similiter sibi invicem dicuntur; sed
                    scribere quidem operari quid est, quare <milestone unit="page"
                        n="p. 44 AL"/> et pati quid simul autem et facere. Si autem aliquis
                    illic dans non contingere simul idem facere et fieri, videre et videri dicat
                    contingere, nondum elenchus factus est, si non dicat videre facere quid sed
                    pati; indiget enim hac interrogatione; sed ab audiente opinatur datum esse, cum
                    et secare facere quid et secari fieri dedit, et quaecumque alia similiter
                    dicuntur. Nam reliquum ipse addit qui audit velut similiter dictum; hoc autem
                    dicitur quidem non similiter, videtur autem secundum dictionem. Idem autem
                    accidit quod in aequivocationibus; putat enim in aequivocis inscius orationum
                    quod dixit negare rem, non nomen; hoc autem adhuc eget interrogatione, si ad
                    unum aspiciens dicat aequivocum; sic enim dante erit elenchus.</p>
                <p>Similes autem et hae orationes his, si quod quis habens postea non habet amisit;
                    nam unum solum amittens digitum non habebit decem digitos. Aut quod non habet
                    quidem prius habens, amisit, quantum autem non habet vel quanta, non necesse
                    tanta amittere. Ergo interrogans quod habet, colligit in eo quod quanta; nam
                    decem quanta. Si ergo dixisset ex principio si quanta quis non habet prius
                    habens, putas ne amisit tanta, nullus dedisset, sed aut tanta aut horum aliquid.
                    Et quoniam dabit quis quod non habet. Non enim habet unum solum denarium. Aut
                    non dedit quod non habuit, sed ut non habuit, unum. Nam solum non hoc
                    significat, neque tale, neque tantum, sed ut habet ad aliquid, ut quoniam non
                    cum alio. Quemadmodum si dicat putas ne quod non aliquis habet dabit, non
                    dicente autem interroget si dabit quis quid cito quod non habeat cito, dicente
                    autem syllogizet quoniam dabit quis quod non habet. Et manifestum quoniam non
                    syllogizavit; nam cito non hoc dare, sed hoc modo dare est; ut autem non habet,
                    dabit aliquis, ut quod delectabiliter habet cum tristitia dabit.</p>
                <p><milestone unit="page" n="p. 45 AL"/> Similes autem et huiusmodi omnes.
                    Putas ne quam non habet manu percutiet? Aut quern non habet oculo videbit? Non
                    enim habet unum solum. Solvunt autem quidam dicentes et ut habet unum solum et
                    oculum et aliud quidlibet qui plura habet. Quidam vero et ut quod habet accepit;
                    dedit enim unum solum hic denarium; et hic habet, dicunt, unum solum ab hoc
                    denarium; accepit enim ab hoc. Alii autem statim interrogationem interimentes,
                    quoniam contingit quod non accepit habere, ut vinum accipientem suave, corrupto
                    in acceptione, habere acre. Sed quod dictum est et prius, hi omnes non ad
                    orationem sed ad hominem solvunt. Nam si esset haec solutio, dantem oppositum
                    non possibile solvere, sicut in aliis; ut si 'est quidem quod, est autem quod
                    non' sit solutio, si simpliciter det dici, concludit; si autem non concludat,
                    non erit solutio; in praedictis autem omnibus datis nec dicimus fieri
                    syllogismum.</p>
                <p>Amplius autem et hae sunt ex huiusmodi orationibus. Putas ne quod scriptum est,
                    scripsit quis? Scriptum est autem nunc quoniam tu sedes, falsa oratio; erat
                    autem vera cum scribebatur; ergo simul scribebatur falsa et vera. Nam falsam vel
                    veram orationem vel opinionem esse non hoc sed tale significat; nam eadem oratio
                    et in opinione. Et putas quod discit discens, hoc est quod discit? Discit autem
                    aliquis hoc quod est tarde cito. Non ergo quod discit sed ut discit dixit. Et
                    putas quod ambulat aliquis calcat? Ambulat autem totam diem. Aut non quod
                    ambulat sed cum ambulat dixit; nec quando cyphum bibere, quod bibit, sed ex quo.
                    Et putas quod quis novit vel inveniens vel discens novit? Ex quibus autem hoc
                    quidem invenit, illud autem didicit, ambo neutrum. Aut quod quidem omne, illa
                    autem non omnia. Et quoniam est quis tertius homo a se et ab unoquoque. Nam homo
                    et omne commune non hoc aliquid, sed <milestone unit="page"
                        n="p. 46 AL"/> quale quid vel ad aliquid aliquo modo vel huiusmodi
                    quid significat. Similiter autem et in Coriscus et Coriscus musicus, utrum ipsum
                    vel alterum? Nam hoc quidem hoc aliquid, illud autem quale significat, quare non
                    est ipsum exponere; verum exponere non facit tertium hominem, sed idem quod hoc
                    aliquid esse concedere. Non enim erit hoc aliquid esse idem quod Callias et idem
                    quod homo est. Neque si quis expositum non idem quod hoc aliquid esse dicat, sed
                    idem quod quale, nichil distabit; erit enim quod praeter plures unum quid, ut
                    homo. Manifestum ergo quoniam non dandum hoc aliquid esse quod communiter
                    praedicatur de omnibus, sed aut quale aut ad aliquid aut quantum aut talium
                    aliquid significare.</p>
                <p>Omnino autem in his quae secundum dictionem sunt orationibus semper per oppositum
                    erit solutio quam secundum quod est oratio. Vt si secundum compositionem oratio,
                    solutio dividenti, si autem secundum divisionem, componenti. Rursum si secundum
                    accentum acutum, gravis accentus solutio, si vero secundum gravem, acutus. Si
                    autem secundum aequivocationem, est oppositum nomen dicentem solvere, ut si
                    animatum accidit dicere negantem non esse, monstrare quod est inanimatum; si
                    vero inanimatum dixit, hic autem animatum collegit, dicere qui est inanimatus.
                    Similiter autem et in amphibolia. Si autem secundum similitudinem dictionis,
                    oppositum erit solutio. Ergo quod non habet dabit aliquis? Aut non quod non
                    habet, sed ut non habet, ut unum solum denarium. Ergo quod scit, discens vel
                    inveniens scit? Sed non quae scit. Et si quod ambulat calcat, sed non cum.
                    Similiter autem et in aliis.</p>
                <p>Ad illos vero qui sunt secundum accidens una quidem eadem solutio ad omnes. Nam
                    quia indefinitum est quando dicendum <milestone unit="page"
                        n="p. 47 AL"/> de re, cum in accidente inest, et in quibusdam quidem
                    videtur et dicunt, in quibusdam autem non dicunt necessarium esse, dicere
                    concordes similiter ad omnes quoniam non necessarium. Habere autem oportet
                    proferre ut. Sunt autem omnes huiusmodi orationes secundum accidens. Ergo nosti
                    quod debeo to interrogare? Ergo cognoscis venientem vel coopertum? Ergo statua
                    tuum opus est aut tuus canis pater? Ergo raro pauca pauca? Manifestum enim in
                    omnibus his quoniam non necesse est quod de accidente et de re verum esse, solis
                    enim his quae secundum substantiam sunt indifferentia et quae unum sunt omnia
                    videntur eadem inesse; bono autem non idem est et bonum esse et futurum
                    interrogari, neque venienti vel cooperto et venientem esse et Coriscum; quare
                    non si cognosco Coriscum, ignoro autem venientem, eundem cognosco et ignoro;
                    neque si hoc est meum, est autem opus, meum est opus, sed vel possessio vel res
                    vel aliud quid. Eodem autem modo et in aliis.</p>
                <p>Solvunt autem quidam interimentes interrogationem; dicunt enim contingere eandem
                    rem nosse et ignorare, sed non secundum idem; nam venientem quidem non
                    noscentes, Coriscum autem noscentes, eundem quidem nosse et ignorare dicunt, sed
                    non secundum idem, quamvis primum quidem, sicut iam diximus, oportet earum quae
                    secundum idem sunt orationum eandem esse correctionem. Haec autem non erit, si
                    quis non in nosse sed in esse vel aliquo modo se habere idem probamentum
                    accipiat, ut si hic est pater, est autem tuus; nam si in quibusdam hoc est verum
                    et contingit idem nosse et ignorare, tamen hic nichil communicat quod dictum
                    est. Nichil autem prohibet eandem orationem plures fallendi occasiones habere.
                    Sed non omnis fallaciae manifestatio solutio est; contingit enim quoniam
                        <milestone unit="page" n="p. 48 AL"/> falsum quidem syllogizavit
                    ostendere aliquem, secundum quid autem non ostendere, ut Zenonis orationem
                    quoniam non est movere. Quare et si quis conetur colligere velut impossibile,
                    deducens ad impossibile, peccat et si milies syllogizet; non enim est haec
                    solutio. Erat enim solutio manifestatio syllogismi falsi, secundum quod falsus;
                    si ergo non syllogizavit vel verum vel falsum conetur colligere, illius
                    manifestatio solutio est. Fortasse autem et hoc in quibusdam nichil prohibet
                    accidere; verum in his nec hoc videbitur, nam et Coriscum quoniam Coriscus
                    noscit, et veniens quoniam veniens. Contingere autem videtur idem nosse et non,
                    ut quoniam album quidem nosse, quoniam autem musicum non nosse; sic enim idem
                    noscit et non noscit, sed non secundum idem. Venientem autem et Coriscum, et
                    quoniam veniens et quoniam Coriscus noscit.</p>
                <p>Similiter autem peccant et qui solvunt quoniam omnis numerus paucus, sicut quos
                    diximus; nam si non concluso, hoc omittentes, verum conclusum esse dicant, omnia
                    enim esse et multum et paucum, peccant.</p>
                <p>Quidam autem et duplice solvunt syllogismos, ut quoniam tuus est pater vel filius
                    vel servus. Quamvis manifestum quoniam si in eo quod multipliciter dicitur
                    videtur elenchus, oportet nomen vel orationem principaliter esse plurium; hunc
                    autem esse huius natum nemo dicit proprie, si dominus est nati; sed secundum
                    accidens compositio est. Putas ne est hoc tuum? Vtique. Est autem hoc natum;
                    tuum ergo hoc natum; quoniam accidit esse et tuum et natum, sed non tuum
                    natum.</p>
                <p><milestone unit="page" n="p. 49 AL"/> Et esse malorum quoddam bonum; nam
                    prudentia est disciplina malorum. Hoc autem horum esse non dicitur
                    multipliciter, sed possessio. Quod si forte multipliciter (nam et hominem
                    animalium dicimus esse, sed non possessionem, et si quid ad mala dicitur ut
                    alicuius, propter hoc malorum est, sed non hoc malorum), secundum quo ergo et
                    simpliciter videtur; quamvis contingit fortasse bonum esse aliquid malorum
                    dupliciter, at non in oratione hac, sed si quid servum sit bonum mali, magis.
                    Fortasse autem nec sic; non enim si bonum et huius, bonum huius. Simul autem
                    neque hominem dicere animalium esse dicitur multipliciter; non enim si quandoque
                    quid significamus auferentes, hoc dicitur multipliciter; nam et dimidium
                    dicentes versum 'da mihi Iliada' significamus, ut 'iram pande dea'.</p>
                <p>Eos vero qui sunt in eo quod principaliter hoc vel quo vel ubi vel aliquo modo
                    vel ad aliquid dicuntur et non simpliciter, solvendum consideranti conclusionem
                    ad contradictionem, si contingit horum aliquid passam esse. Nam contraria et
                    opposita et affirmationem et negationem simpliciter quidem impossibile inesse
                    eidem, quo autem utrumque vel ad aliquid vel aliquo modo, aut hoc quidem quo
                    illud autem simpliciter, nichil prohibet. Quare si hoc quidem simpliciter, illud
                    autem quo, nondum elenchus. Hoc autem in conclusione considerandum ad
                    contradictionem.</p>
                <p>Sunt autem omnes huiusmodi orationes hoc habentes. Ergo contingit quod non est
                    esse? Est autem quid quod non est. Similiter autem et quod est non erit; non
                    enim erit quid eorum quae sunt. Ergo contingit eundem simul bene iurare et
                    periurare? Ergo possibile est eundem simul eidem suadere et dissuadere, aut non
                    et esse quid et esse idem? Quod autem non est, non si est quid, et est
                    simpliciter; neque si bene iurat, hoc aut secundum <milestone unit="page"
                        n="p. 50 AL"/> hoc, necesse est et bene iurare; nam qui iurat
                    periuraturum bene iurat periurans hoc solum, bene autem iurat non; neque qui
                    dissuadet suadet, sed quid suadet; similis autem ratio et de eo quod est mentiri
                    eundem simul et verum esse, sed quia non est facile inspicere, utro modo quis
                    assignet simpliciter verum esse vel mentiri, difficile videtur. Prohibet autem
                    eundem nichil simpliciter quidem esse mendacem, quo autem verum vel aliquo, et
                    esse verum aliquem, verum autem non. Similiter autem et in ad aliquid et ubi et
                    quando; omnes enim huiusmodi orationes secundum hoc accidunt. Ergo sanitas vel
                    divitiae bonum? Sed insipienti et non recte utenti non bonum; bonum ergo et non
                    bonum. Ergo sanum esse vel posse in civitate bonum? Sed est quando non melius,
                    idem ergo eidem bonum et non bonum. Aut nichil prohibet quod simpliciter est
                    bonum huic non esse bonum, aut huic quidem bonum sed non nunc vel non in hoc
                    bonum. Ergo quod non volet sapiens, malum? Amittere autem non vult bonum; malum
                    ergo bonum. Non enim idem dicere malum esse bonum et amittere bonum. Similis
                    autem et quae de fure est oratio. Non enim si malum est fur, et sumere est
                    malum; non ergo malum vult sed bonum; nam sumere bonum, bonum. Et aegritudo
                    malum est, sed non amittere aegritudinem. Ergo iustum iniusto et quod iuste eo
                    quod iniuste magis eligendum? Sed mori iniuste magis eligendum. Ergo iustum est
                    sua habere quemque? Quae autem aliquis iudicat secundum opinionem suam, et si
                    sit falsus, sua sunt singula ex lege; idem ergo iustum et non iustum. Et utrum
                    oportet iudicare eum qui iusta dicit vel qui iniusta? At vero eum qui iniuriam
                    passus est iustum est sufficienter dicere quae passus est; ea autem erant
                    iniusta. Non <milestone unit="page" n="p. 51 AL"/> enim si pati aliquid
                    iniuste eligendum, hoc quod iniuste eligendum magis quam quod iuste; sed
                    simpliciter quidem quod iuste, hic autem nichil prohibet iniuste quam iuste. Et
                    habere sua iustum, aliena autem non iustum; iudicium vero hoc iustum esse nichil
                    prohibet, ut si sit secundum opinionem iudicantis; non enim si iustum hic vel
                    sic, et simpliciter iustum. Similiter autem et quae iniusta sunt nichil prohibet
                    dicere ea iustum esse, non enim si dicere iustum necesse est iusta esse, sicut
                    nec si utile est dicere, utilia. Similiter autem et in iustis. Quare non si quae
                    dicuntur iniusta, qui dicit iniusta vincit; dicit enim quae dicere est iusta,
                    simpliciter autem et pati iniusta.</p>
                <p>His autem qui secundum diffinitionem fiunt elenchi, quemadmodum scriptum est
                    prius, obviare considerantes conclusionem ad contradictionem, ut sit idem et
                    secundum idem et ad idem et similiter et in eodem tempore. Si vero in principio
                    interroget, non fatendum quoniam impossibile est idem esse duplum et non duplum,
                    sed dicendum, non sic autem, ut erat redarguere concessum. Sunt autem omnes hae
                    orationes secundum hoc. Putas qui scit singulum quoniam singulum, novit rem? Et
                    qui ignorat similiter? Sciens autem quis Coriscum quoniam Coriscus, ignorabit
                    quoniam musicus, quare idem scit et ignorat. Putas ne tetracubitum tricubito
                    maius? Fiet autem ex tricubito tetracubitum secundum longitudinem; maius autem
                    minore maius; ipsum ergo ipso secundum idem maius et minus.</p>
                <p>Illos vero qui sunt in eo quod petunt et accipiunt quod in principio est
                    quaesitum, si sit manifestum, non dandum nec si probabile sit, dicenti verum. Si
                    autem lateat, ignorantiam <milestone unit="page" n="p. 52 AL"/> propter
                    molestiam talium orationum ad interrogantem transvertendum velut non arguentem;
                    nam elenchus sine eo quod ex principio. Deinde quia datum est non ut hoc
                    uteretur, sed ut ad hoc disputaret, contrarium vel in extra elenchis.</p>
                <p>Et eos qui per consequens concordes in ipsa oratione monstrare. Est autem duplex
                    sequentium consequentia. Aut enim ut particulare sequitur universale, ut hominem
                    animal; probant enim, si hoc cum illo, et illud esse cum hoc. Aut secundum
                    oppositiones; nam si huic est illud consequens, et opposito oppositum. Secundum
                    quod et Melissi ratio; nam si quod factum est habet principium, ingenitum probat
                    non habere, quare si ingenitum est caelum, et infinitum. Hoc autem non est; e
                    contrario enim consequentia.</p>
                <p>Qui autem in eo quod additur aliquid syllogizantur, considerandum si ablato
                    accidit nichil minus impossibile. Deinde hoc ostendendum, et dicendum quoniam
                    dedit non ut videretur, sed ut ad orationem, qui vero usus est nichil ad
                    orationem.</p>
                <p>Ad eos autem qui plures interrogationes unam faciunt statim in principio
                    determinandum. Nam interrogatio una ad quam una responsio est, quare neque plura
                    de uno neque unum de multis, sed unum de uno dicendum vel negandum. Sicut autem
                    in aequivocis quandoque quidem ambobus quandoque autem neutro inest, quare cum
                    non simplex est interrogatio simpliciter respondentibus nichil accidit pati,
                    similiter et in his. Quando ergo plura uni vel unum pluribus inest vel non
                    inest, simpliciter danti et delinquenti hoc peccatum nichil contrarium accidit;
                    quando autem huic quidem illi autem non, aut plura de pluribus, et est quoniam
                    insunt ambo ambobus, est autem quoniam non <milestone unit="page"
                        n="p. 53 AL"/> insunt rursum, quare hoc formidandum. Vt in his
                    orationibus, si hoc quidem est bonum illud autem malum, quoniam hoc verum est
                    dicere bonum et malum, et rursum neque bonum neque malum; non enim est utrumque
                    utrumque, quare idem bonum et malum et neque bonum neque malum. Et si singulum
                    ipsum sibi idem, et alii diversum; quoniam autem non aliis eadem sed sibi, et
                    diversa aliis, ipsa sibimet diversa et eadem. Amplius si bonum quidem malum fit,
                    malum autem bonum est, duo fient. Et duum et inaequalium utrumque ipsum sibi
                    aequale, quare aequalia et inaequalia ipsa sibi.</p>
                <p>Cadunt ergo hae orationes et in alias solutiones; nam ambo et omnia plura
                    significant; non ergo idem praeter nomen accidit dicere et negare, hoc autem non
                    erat elenchus. Sed manifestum quoniam si non una interrogatio plures fiant, sed
                    unum de uno dicat vel neget, non erit impossibile.</p>
                <p>In illis autem qui deducunt ad idem frequenter dicere, manifestum quoniam non
                    dandum eorum quae ad aliquid dicuntur significare quid separatas per se
                    praedicationes, ut duplum sine eo quod est duplum dimidii, quoniam in eo
                    videtur. Nam et decem in uno minus decem et facere in non facere, et omnino in
                    negatione dictio; non tamen si quis dicit hoc non esse album, dicit idem album
                    esse. Duplum autem neque significat nichil fortasse, quemadmodum neque quod in
                    dimidio est; quod si forte significat, at non idem et copulatum. Neque scientia
                    in specie, ut si est medicina scientia, ipsum quod commune; illud autem erat
                    scientia scibilis. In his autem per quae ostenduntur praedicatis hoc dicendum,
                    quoniam non idem est extra et in <milestone unit="page" n="p. 54 AL"
                    /> oratione quod ostenditur. Nam cavum communiter quidem idem significat in simo
                    et rico, additum autem nichil prohibet, hoc quidem naso illud autem cruri
                    significare; nam hinc quidem simum, illinc autem ricum significat; et nichil
                    differt dicere nasus simus et nasus cavus. Amplius non danda est dictio secundum
                    nominativum; falsum enim est. Non enim est simum nasus cavus, sed nasi hoc ut
                    passio, quare nichil inconveniens, si nasus simus nasus est habens cavitatem
                    nasi.</p>
                <p>De soloecismis autem secundum quid quidem videntur accidere, diximus prius;
                    quomodo autem solvendum, in ipsis orationibus erit manifestum. Omnes enim
                    huiusmodi hoc volunt construere. Putas quod dicis vere, et est hoc vere? Dicis
                    autem esse quid lapidem; est ergo quid lapidem. Aut dicere lapidem non est
                    dicere quod sed quem, nec hoc sed hunc; si ergo dicat aliquis, putas quem vere
                    dicis, est hunc, non videtur romane loqui, quemadmodum neque si dicat, putas
                    quam dicis esse, est hic? Lignum autem dicere sic, vel quaecumque neque
                    femininum neque masculinum significant, nichil differt. Quare et non fit
                    soloecismus, si quod dicis esse, est hoc? Lignum autem dicis esse; est ergo
                    lignum. Lapis autem et hic masculini habent declinationem. Quod si quis dicat
                    putas ne est hic illa? Deinde rursum, quid autem? Non hic est Coriscus? Ita
                    dicat, 'est ergo hic illa', non syllogizavit soloecismum, nec si Coriscus
                    significet idem quod illa, non det autem qui respondet, sed oportet hoc
                    adinterrogare. Si autem neque est neque dat, non syllogizavit neque in eo quod
                    est quid neque ad eum qui interrogatus est. <milestone unit="page"
                        n="p. 55 AL"/> Similiter ergo oportet et illic lapidem significare
                    hic. Si autem neque est neque datur, non dicenda est conclusio; apparet autem in
                    eo quod dissimilis casus nominis similis videtur. Putas verum est dicere quoniam
                    est ista, id quod esse ais eam? Esse autem ais aspidem, est ergo ista aspidem.
                    Aut non necesse est, si non ista aspidem significat sed aspis, aspidem autem
                    istam. Neque si quod dicis esse hunc, est hic, dicis autem esse Cleonem, est
                    ergo hic Cleonem, non enim est hic Cleonem, dictum est enim quoniam quem dico
                    esse hunc, est hic, non hunc; neque enim romane dicetur sic interrogatio dicta.
                    Putas scis hoc? Hoc autem est lapis; scis ergo lapis. Aut non idem significat
                    hoc in 'putas scis hoc' et in 'hoc autem lapis', sed in primo quidem 'hunc', in
                    posteriore autem 'hic'. Putas ne cuius scientiam habes, scis hoc? Scientiam
                    autem habes lapidis, scis ergo lapidis. Aut huius quidem lapidis dicis, hunc
                    autem lapidem; datum est autem, cuius scientiam habes, scis non huius, sed hoc,
                    quare non lapidis sed lapidem.</p>
                <p>Quoniam ergo huiusmodi orationes non syllogizant soloecismum sed videntur, et
                    propter quid videntur et quomodo est obviandum eis, manifestum ex his quae dicta
                    sunt.</p>
                <p>Oportet etiam intelligere quoniam omnium orationum aliae quidem sunt faciles
                    conspici aliae autem difficiliores, secundum quid et in quo paralogizant
                    audientem, frequenter eaedem illis. Nam eandem orationem oportet vocare quae
                    secundum idem fit; eadem autem oratio aliis quidem secundum dictionem, aliis
                        <milestone unit="page" n="p. 56 AL"/> vero secundum accidens, aliis
                    autem secundum aliud videbitur esse, eo quod translatum unumquodque non
                    similiter est manifestum. Quemadmodum ergo in his quae sunt secundum
                    aequivocationem, qui modus videtur esse levissimus paralogismorum, haec quidem
                    et quibuslibet sunt manifesta (nam et orationes paene ridiculae omnes sunt
                    secundum dictionem, ut vir ferebatur gradatim sedens, et Boreas purus? Non;
                    perdidit enim pauperem, et utra boum antea pariet? Neutra, sed posterius ambo.
                    Eodem autem modo et aliarum paene plures), illa autem et peritissimos videntur
                    latere; signum autem horum quoniam litigant saepe de nominibus, ut utrum idem
                    significet de omnibus ens et unum vel aliud. Aliis enim videtur idem significare
                    ens et unum, alii autem Zenonis orationem et Parmenidis solvunt eo quod
                    multipliciter dicant unum dici et ens. Similiter autem et in accidente et in
                    aliis singulis aliae quidem orationum erunt faciles videri, aliae vero
                    difficiliores; et sumere in quo genere, et utrum elenchus vel non elenchus, non
                    facile similiter in omnibus. Est autem acris oratio quae dubitare facit maxime,
                    mordet enim haec maxime. Dubitatio autem est duplex, haec quidem in
                    syllogizatis, quam eligat quis interrogationum, illa autem in litigiosis,
                    quomodo dicat quis propositum. Quapropter in syllogisticis acriores orationes
                    quaerere magis faciunt. Est autem syllogistica quidem oratio acerrima, si ex
                    quam maxime apparentibus quam maxime probabile interimit. Nam cum una est
                    oratio, transposita contradictione omnes similiter habebit syllogismos; semper
                    enim ex probabilibus similiter probabile interimet vel construet, quapropter
                    dubitare necessarium. Maxime ergo huiusmodi acris, quae ex aequo conclusionem
                    facit interrogationibus, secunda autem quae ex omnibus similibus; haec
                        <milestone unit="page" n="p. 57 AL"/> enim similiter faciet dubitare
                    quae interrogationum interimenda est. Hoc autem difficile; nam interimendum
                    quidem, quid autem interimendum dubium. Litigiosarum autem acerrima quidem quae
                    primum statim dubia est utrum syllogizata est vel non, et utrum secundum falsum
                    vel divisionem solutio, secunda autem aliarum quae manifesta quidem quoniam
                    secundum divisionem vel interemptionem est, non est autem evidens per quam
                    interrogationum interemptio vel divisio solvenda est, sed utrum secundum
                    conclusionem aut secundum aliquam interrogationum est.</p>
                <p>Quandoque ergo non syllogizata oratio facilis est, si sint valde improbabilia vel
                    falsa quae sumuntur, quandoque autem non digna despici. Nam quando deest aliqua
                    talium interrogationum, de qua oratio et propter quam, et non assumit hanc et
                    non syllogizat, fatuus est syllogismus, quando autem earum quae extrinsecus, non
                    despiciendus ullo modo, sed oratio quidem habilis, interrogans autem
                    interrogavit non bene.</p>
                <p>Et est, quemadmodum solvere quandoque quidem ad orationem, quandoque autem ad
                    interrogantem et interrogationem, quandoque vero ad neutrum horum, similiter et
                    interrogare et syllogizare est et ad positionem et ad respondentem et ad tempus,
                    quando est pluris temporis egens solutio quam praesentis temporis disputatio ad
                    solutionem.</p>
                <p>Ex quantis igitur et qualibus fiunt disputantibus paralogismi, et quomodo
                    ostendemus falsum et quae extra opinionem sunt dicere faciemus, amplius autem ex
                    quibus accidit syllogismus, <milestone unit="page" n="p. 58 AL"/> et
                    quomodo interrogandum et quis ordo interrogationum, amplius autem ad quid sunt
                    utiles omnes huiusmodi orationes, et de responsione simpliciter omni, et quomodo
                    solvendum disputationes et syllogismos, dicta sunt de omnibus nobis haec.
                    Reliquum est autem de eo quod ex principio erat propositum reminiscentibus
                    dicere aliquid breviter et finem imponere dictis.</p>
                <p>Ergo sumpsimus invenire potestatem quandam syllogisticam de proposito ex his quae
                    insunt quam probabilissima; hoc enim opus est dialecticae per se et temptativae.
                    Quoniam autem conformatur ad eam propter sophisticae vicinitatem, ut non solum
                    experimentum possit sumere dialectice sed etiam quasi sciens, propter hoc non
                    tantum dictum opus negotii proposuimus, orationem posse sumere, sed etiam ut
                    orationem sustinentes observemus positionem velut per probabilissima simili
                    modo. Causam autem diximus huius, quia et propter hoc Socrates interrogabat, sed
                    non respondebat; fatetur enim non scire. Manifestum est autem in prioribus et ad
                    quot et ex quot hoc erit, et unde idonei erimus horum, amplius autem quomodo
                    interroganda vel ordinanda quaestio omnis, et de responsionibus et solutionibus
                    quae sunt ad syllogismos. Patefactum est autem et de aliis, quaecumque eiusdem
                    viae sunt orationes. Praeter haec autem de paralogismis pertractavimus, sicut
                    diximus iam prius. Quoniam ergo habent finem sufficienter quae proposuimus,
                    manifestum.</p>
                <p>Oportet autem nos non latere quod accidit circa hoc negotium. Nam eorum quae
                    inveniuntur omnium quae quidem ab aliis sumpta sunt prius elaborata
                    particulariter augentur ab eis qui <milestone unit="page" n="p. 59 AL"
                    /> accipiunt postea; quae autem ex principio inveniuntur parvum in primis
                    augmentum sumere solent, utilius autem plurimum illo quod postea ex his fit
                    augmentum. Maximum enim fortasse principium omnium, ut dicitur; quare et
                    difficillimum; quanto enim optimum potestate tanto parvissimum magnitudine
                    difficillimum est videri. Hoc autem invento facile est addere et augere
                    reliquum; quod et circa rethoricas orationes accidit, paene autem et circa alias
                    omnes artes. Nam qui principia invenerunt omnino ad parvum quid perduxerunt; qui
                    autem nunc famosiores sunt assumentes a multis velut ex successione
                    particulariter colligentibus sic auxerunt, Tysias quidem post priores,
                    Thrasimacus vero post Tysiam, Theodorus autem post hunc, et multi multas
                    coadunaverunt partes; quapropter nichil mirum si habet multum quid ars. Huius
                    autem negotii non hoc quidem erat illud autem non erat perscrutatum, sed nichil
                    omnino inerat. Nam eorum qui circa litigiosas orationes erant mercenarii similis
                    quaedam erat doctrina Gorgiae negotio. Orationes enim hi quidem rethoricas illi
                    autem interrogativas docebant ediscere, in quas saepius cadere solebant utrique
                    alternorum orationes. Quapropter velox quidem sine arte autem erat doctrina
                    discentibus ab eis; non enim artem sed quae ab arte sunt dantes erudire
                    arbitrati sunt, velut si quis disciplinam dicat tradere ut non doleant pedes,
                    deinde sutoriam quidem non doceat, neque unde possint inveniri talia, det autem
                    plura genera omnimodorum calceorum; hic enim profuit quidem ad utilitatem, artem
                    autem non tradidit. Et de rethoricis quidem erant multa et antiqua <milestone
                        unit="page" n="p. 60 AL"/> dicta, de syllogismis autem omnino nichil
                    habuimus prius aliud dicere, quam attritione quaerentes multum tempus
                    laboraremus. Si autem videtur considerantibus nobis velut ex his quae a
                    principio essent habere ars sufficienter supra alia negotia quae ex traditione
                    adaucta sunt, reliquum erit omnium vestrum vel eorum qui audierint opus, omissis
                    quidem artis indultionem, inventis autem multas habere grates.</p>
            </div>
        </body>
    </text>

</TEI>
