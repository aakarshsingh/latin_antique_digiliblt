<?xml version="1.0" encoding="UTF-8"?>
<?oxygen RNGSchema="file:teilite.rnc" type="compact"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>De figuris</title>
        <author>Aquila Romanus</author>
        <respStmt>
          <resp>Correzione linguistica</resp>
          <name>Corinna Senore</name>
        </respStmt>
        <respStmt>
          <resp>Codifica XML</resp>
          <name>Alice Borgna</name>
        </respStmt>
      </titleStmt>
      <publicationStmt>
        <publisher>DigilibLT</publisher>
        <pubPlace>Vercelli</pubPlace>
        <date>2012</date>
        <availability>
          <p>
            <ref target="http://creativecommons.org/licenses/by-nc-sa/3.0/it/"/>
          </p>
        </availability>
        <idno>dlt000021</idno>
      </publicationStmt>
      <sourceDesc>
        <p>Aquila Romanus, De figuris, a cura di Martina Elice, Hildesheim - Zurich - New York 2007
        </p>
      </sourceDesc>
    </fileDesc>
    <encodingDesc>
      <projectDesc>
        <p>digilibLT. Biblioteca digitale di testi latini tardoantichi.</p>
        <p>Progetto diretto da Raffaella Tabacco (responsabile della ricerca) e Maurizio Lana</p>
      </projectDesc>
      <editorialDecl>

        <p>
          <hi rend="bold">Note di trascrizione e codifica del progetto digilibLT </hi>
        </p>
        <p>Abbiamo riportato solo il testo stabilito dall'edizione di riferimento non seguendone
          l'impaginazione. Sono stati invece esclusi dalla digitalizzazione apparati, introduzioni,
          note e commenti e ogni altro contenuto redatto da editori moderni. </p>
        <p> I testi sono stati sottoposti a doppia rilettura integrale per garantire la massima
          correttezza di trascrizione</p>
        <p>Abbiamo normalizzato le U maiuscole in V seguendo invece l'edizione di riferimento per la
          distinzione u/v minuscole.</p>
        <p> Non è stato normalizzato l'uso delle virgolette e dei trattini.</p>
        <p> Non è stata normalizzata la formattazione nell'intero <hi rend="italic">corpus</hi>:
          grassetto, corsivo, spaziatura espansa.</p>
        <p>Sono stati normalizzati e marcati nel modo seguente i diacritici.<lb/> espunzioni:
          <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
          <hi rend="italic">loci desperati</hi>:
          <![CDATA[ <unclear>testo</unclear> o <unclear/> testo]]> si visualizzano †testo† e
          †testo<lb/> lacuna materiale: <![CDATA[<gap/>]]> si visualizza [...]<lb/> lacuna integrata
          dagli editori: <![CDATA[<supplied><gap/></supplied> si visualizza <...>]]>
        </p>
        <p>Sono stati marcati i termini in lingua greca
          <![CDATA[<foreign xml:lang="grc">αγβ</foreign>]]>
        </p>
        <p>Ulteriori informazioni sulle norme di trascrizione e codifica su <ref
            target="http://digiliblt.lett.unipmn.it/upload/docs/note_di_trascrizione_e_di_codifica.pdf"
            >Note di trascrizione e codifica di testi latini tardoantichi
            [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
      </editorialDecl>

    </encodingDesc>
    <profileDesc>
      <langUsage>
        <language ident="la">Latino</language>
      </langUsage>
    </profileDesc>
  </teiHeader>
  <text>
    <body>
      <div type="opus"><head>De Figuris</head>
        <p><milestone unit="page" n="p. 22 HALM"/> Rhetoricos petis longioris morae ac diligentiae
          quam pro angustiis temporis, quod me profecto urget, ideoque postea plenum hoc tibi munus
          reddemus. In praesenti autem nomina ipsarum figurarum cum exemplis percurrisse sufficiat,
          tantum praelocutus, quo maxime orator ab oratore differat unum, aut hoc certe esse
          praecipuum, figuras sententiarum atque elocutionum. Nam inventio rerum cum acutis
          hominibus, quos tamen oratores nondum appellare possis, communis est illis. Verborum
          Latinorum scientiam et usum vel grammaticus sibi vindicat. Illi quoque mores, qui <foreign
            xml:lang="grc">τρόποι</foreign> nominantur, ab eadem hac arte <del>id est
            grammatica</del> non minus diligenter sunt cogniti quam ab oratore, sed quatenus cuique
          generi materiae adhibere eos debeat, orator melius intelligit. Figurandarum sententiarum
          et elocutionum proprium oratoris munus est. Hoc enim genere et parva extollit et angusta
          dilatat, et cum celeritatem tum ornatum plerisque et vim <milestone unit="page"
            n="p. 23 HALM"/> et pondus verbis ac sententiis <supplied>addit</supplied>: ad
          permovendos quidem animos auditoris aut iudicis nihil aequale est. Quod sic facillime
          intelligitur si, quae sunt figurate enuntiata apud magnos oratores, detractis figuris
          eloqui velis; invenientur enim nequaquam dignitatem aut vim fandi retinentia. Sed
          figurarum, sicut supra diximus, aliae sunt sententiarum, quae <foreign xml:lang="grc"
            >διανοίας σχήματα</foreign> appellant, aliae elocutionis, quae <foreign xml:lang="grc"
            >λέξεως σχήματα</foreign> vocantur. </p>
        <p> Percurramus igitur sententiarum figuras; natura est enim prius sentire quam eloqui. </p>
        <p><del><foreign xml:lang="grc">προδιόρθωσις</foreign></del> Praecedens correctio <lb/>
          <foreign xml:lang="grc">προσωποποιία</foreign> Personae confictio <lb/>
          <foreign xml:lang="grc">ἠθοποιία</foreign> Moralis confictio <lb/>
          <foreign xml:lang="grc">ἀποσιώπησις</foreign> Reticentia <lb/>
          <foreign xml:lang="grc">ἐπιτροχασμός</foreign> Percussio <lb/>
          <foreign xml:lang="grc">εἰρωνεία</foreign> Simulatio <lb/>
          <foreign xml:lang="grc">πῦσμα</foreign> Quaesitum <lb/>
          <foreign xml:lang="grc">παράληψις</foreign> Praeteritio <lb/>
          <foreign xml:lang="grc">ἀποστροφή</foreign> Aversatio <lb/>
          <foreign xml:lang="grc">διαπόρησις</foreign> Addubitatio <lb/>
          <foreign xml:lang="grc">ἐρώτημα</foreign> Interrogatio <lb/>
          <foreign xml:lang="grc">διατύπωσις</foreign> Descriptio vel deformatio<lb/>
          <foreign xml:lang="grc">ἀντεναγωγή</foreign> Compensatio<lb/>
          <foreign xml:lang="grc">διασυρμός</foreign> Elevatio vel irrisio<lb/>
          <foreign xml:lang="grc">μετάστασις</foreign> Transmotio <lb/>
          <foreign xml:lang="grc">Προδιόρθωσις</foreign>, praecedens correctio. Haec figura, ubi
          aliquid necessarium dictu, set insuave audientibus aut odiosum nobis dicturi sumus,
          praemunit. Exemplum apud Ciceronem frequens: 'Quamquam sentio quanta hoc cum offensione
          dicturus sim, dicendum est'. <lb/></p>
        <p>
          <supplied>
            <foreign xml:lang="grc">Λεπτολογία</foreign>
          </supplied> tale pro Gallio de convivio luxurioso: 'Fit clamor, fit convicium mulierum,
          fit symphoniae cantus. Videbar mihi videre alios intrantes, alios autem exeuntes, partim
          ex vino vacillantes, partim hesterna po<supplied>ta</supplied>tione oscitantes. Versabatur
          inter hos Gallius unguentis oblitus, redimitus coronis: humus erat lutulenta vino, coronis
          languidulis et spinis cooperta piscium'. Quod si hoc ipsum esse aliqui diatyposin, hoc est
          descriptionem, volunt, intellegant nos non de universo loco, sed de executione singularum
          rerum loqui: quas ita persecutus est, ut etiam minima quaeque demonstraret. </p>
        <p><foreign xml:lang="grc">Προσωποποιία</foreign> est personae confictio. Haec figura
          plurimum in se continet dignitatis, cum rem publicam ipsam loquentem inducimus, aut
          defunctos aliquos quasi excitamus ab inferis et in conspectu iudicis collocantes oratione
          hos circumdamus. Talis est illa pro Caelio Appii Caeci persona, inducta contra Clodiam ita
          dicens: 'Mulier, quid tibi cum Caelio? Quid cum <supplied>homine</supplied> adulescentulo?
          Quid cum alieno?' Saepe enim, quae nos ex nostra persona dicentes vix ferant iudices,
          supposita dignitate personae liberius dici et convenientius poterunt. </p>
        <p><foreign xml:lang="grc">Ἠθοποιία</foreign>, moralis confictio. Haec figura differt a
          superiore eo, quod ibi et personas fingimus, quae nusquam sunt, hic certis <milestone
            unit="page" n="p. 24 HALM"/> quibusdam <del>vel</del> personis verba accommodate
          adfingimus, vel ad improbitatem earum demonstrandam vel ad dignitatem. Tale est illud pro
          Quinctio: 'Quid Sextus Naevius? Ridet nostram amentiam scilicet, cum ab eo officia boni
          viri desideremus. Et quem ad modum natus, inquit, et quem ad modum educatus sim, memini.
          Vetus est «de scurra divitem facilius quam patrem familias fieri posse»' et cetera. </p>
        <p><foreign xml:lang="grc">Ảποσιώπησις</foreign>, reticentia, cum intra nos supprimimus ea
          quae dicturi videmur, quod aut turpia aut invidiosa aut alioquin nobis gravia dictu sunt,
          ut est Demosthenicum illud prooemium: 'Non pari ego et adversarius periculo ad iudicium
          venimus, sed mihi quidem — nolo quicquam initio dicendi ominosius proloqui'. Interdum
          etiam utimur hac figura, quasi ad alia properemus. Tale est Vergilianum illud:<lb/>'Quos
          ego! Sed motos praestat componere fluctus'.</p>
        <p><foreign xml:lang="grc">Ἐπιτροχασμός</foreign>, percursio. Haec rursum figura differt a
          coacervatione, quod <del>cum</del> illa res diversas pluresve in eundem locum confert,
          haec distantia plura inter se percurrens velocitate ipsa circumponit, ut si velis dicere:
          'Caesar in Italiam evolarat, Corfinium Domitio deiecto ceperat, Vrbe potiebatur, Pompeium
          persequebatur'.</p>
        <p><foreign xml:lang="grc">Εἰρωνεία</foreign>, simulatio, frequentissima apud oratores
          figura, ubi aliud verbis significamus, aliud re sentimus. A quo genere figurae prooemium
          pro Ligario sumptum est: 'Novum crimen, C. Caesar, et ante hunc diem inauditum' et
          cetera.</p>
        <p><foreign xml:lang="grc">Παράλειψις</foreign>, praeteritio. Frequens est huius figurae
          usus, ubi quasi praetermittentes quaedam nihilo minus dicimus, sicut pro Milone tota illa
          quaestio inducta est, qua docet e re publica <supplied>fuisse</supplied> occidi Clodium:
          'Quod si non possem, inquit, diluere crimen, ut dilui, tamen gloriose haec praedicare
          Miloni liceret'. Item de domo sua contra Clodium: 'Videsne <supplied>me</supplied> non
          radicitus evellere totum tribunatum tuum?' et cetera <del>inquit</del>. Quae
          praetermittere se ait, nihilo minus dicit. <milestone unit="page" n="p. 25 HALM"/> Vtemur
          autem hoc adiumento in his, quae infirma vel invidiosa nobis futura sunt, si directo
          dicantur. </p>
        <p><foreign xml:lang="grc">Ἀποστροφή</foreign>, aversio, necessaria plerumque figura, ubi
          quae ad alios dicta volumus, ad alios dicere videmur. Sic plerumque convertimus orationem
          in reum ab iudice, cum illa tamen, quibus adversarium alloquimur, iudici allegentur.
          Acutissimum exemplum in Philippicis Demosthenis, ubi quibus verbis populum Atheniensem
          monitum vult, ea se dicit apud Argivos et Arcadas et Messenios contionatum. Invidiose et
          M. Tullius cum saepe alias, tum pro Roscio convertit orationem ad Chrysogonum ab illo
          loco: 'Rogar oratque te, Chrysogone', et cetera. </p>
        <p><foreign xml:lang="grc">Διαπόρησις</foreign>, addubitatio. Hac utimur, cum propter aliqua
          volumus videri addubitare et quasi ab ipsis iudicibus consilium capere, quo potissimum
          genere orationis utamur, quale est pro Cluentio prooemium: 'Equidem quo me vertam,
          iudices, nescio. Negem<del>us</del> fuisse <supplied>illam infamiam iudicii corrupti?
            Negem esse</supplied> illam rem' et cetera. Item pro Cornelio: 'Pugnem aperte contra
          nobilissimorum hominum voluntates? Studia, consilia cogitationesque eorum aperiam?' et
          cetera: quae quasi dubitans an sibi facienda sint dicit. </p>
        <p><foreign xml:lang="grc">Ἐρώτημα</foreign>, interrogatum. Eo utimur ubi exacervando
          aliquid interrogamus et augemus eius invidiam, hoc modo: 'Fuisti<supplied>ne</supplied>
          illo in loco? Dixistine, haec <supplied>ita</supplied> gesta esse?
            Renuntiasti<supplied>ne</supplied> ea, quibus decepti sumus?'. Haec enim si sine
          interrogatione dicantur ad hunc modum: 'Hic fuit illo in loco et ita gesta esse dixit et
          falso renuntiando nos decepit', <del>haec</del>
          <supplied>sic</supplied> prolata minus invidiose proferentur. </p>
        <p><foreign xml:lang="grc">Πύσμα</foreign>, quaesitum. Hoc genus a superiore eo differt,
          quod ad interrogatum una voce tantum responderi potest, vel a negante vel a confitente.
          Quaesito autem occurri nisi pluribus non potest, hoc modo si dicas: 'Qua igitur ratione
          bellum geremus? Quae auxilia <milestone unit="page" n="p. 26 HALM"/> nobis parata erunt?
          Quis erit qui subvenire velit, cum tam acerbe socios tractaverimus?'. </p>
        <p><foreign xml:lang="grc">Διατύπωσις</foreign>, descriptio vel deformatio, ubi rebus
          subiectis personisque et formas ipsas et habitus describimus et exprimimus, ut Tullius hoc
          modo: 'Ponite ante oculos Rullum, hasta posita in Pompeii castris, cum suis formosis
          finitoribus auctionantem'. Item plenius pro Milone: 'Si haec non gesta audieritis, sed
          picta videritis' et deformat Milonem in raeda sedentem paenulatum cum uxore, item Clodium
          cum equo et delectis villa egredientem. Eodem modo pro Roscio <del>et</del> de Glaucia:
          'Nonne vobis haec, quae audistis, oculis cernere videmini, iudices? Non posita<supplied>s
            insidias</supplied>, non impetum repentinum? Non versatur ante oculos ipse Glaucia?' et
          quae sequuntur. </p>
        <p><foreign xml:lang="grc">Ἀντεισαγωγή</foreign>, compensatio. Est autem huius modi, ubi
          aliquid difficile et contrarium confitendum est, sed contra inicitur non minus firmum.
          Qualia sunt haec de rege Ptolemaeo apud Ciceronem: 'Difficilis ratio belli gerendi, at
          plena fidei, piena pietatis'. Et si dicas: 'Magnus labor, multa pericula opponuntur. At
          gloria ex his immortalis est consecutura'. </p>
        <p><foreign xml:lang="grc">Διασυρμός</foreign>, elevatio vel irrisio. Ea figura est, qua
          ludentes, quae dicuntur ab adversariis, dissolvimus. Qualis est ille locus pro Murena in
          Sulpicium totus de iure civili. </p>
        <p><foreign xml:lang="grc">Μετάστασιν</foreign>, transmotionem, quidam inter figuras
          nominavit, cum rem a nobis alio transmovemus, non ita ut ibi causam constituamus. Alioquin
          iam non figura erit, sed species quaedam eius status, quem qualitatis aut ex accidenti
          appellant secundum Hermagoram. Ceterum alibi in parte aliqua orationis sententiam hoc modo
          figuramus, quale est apud Demosthenem initio defensionis pro Ctesiphonte: 'Cum bellum,
          inquit, Phocense conflatum esset, non per me; nondum enim ego ad rem publicam accesseram'.
          Tale et illud pro Cornelio videri potest de aerario: 'Refertum, inquit, tribuniciis
          legibus, exhaustum a quibus sit, ipsi sciunt'. <milestone unit="page" n="p. 27 HALM"/>
        </p>
        <p>Hae fere sunt ab elegantissimis electae figurae sententiarum, quibus si, ut adulescens
          acerrimo ingenio, utebaris actus proprio motu animi aut etiam ex imitatione lectionis
          Tullianae, prius etiam quam numeros earum nominaque perceperis, nihil mirum est. Omnia
          enim fere, quae praeceptis continentur, ab ingeniosis hominibus et in dicendo se
          exercentibus fiunt, sed casu quodam magis quam scientia. Ideoque doctrina et anidmaversio
          adhibenda est, ut ea, quae interdum sine ratione nobis occurrunt, semper in nostra
          potestate sint, et quotiens res postulaverit, a nobis ex praeparato adhibeantur. Nunc ad
          figuras elocutionis transeamus: qua in traditione primum mihi videtur demonstrandum, quot
          genera sint elocutionis quotque modis ea utamur.</p>
        <p> Est igitur omnis oratio aut soluta, nulla inter se necessitate conexa numerorum, neque
          composita membris quibusdam vel determinata certa circumscriptione verborum. Ea plerumque
          in sermone assiduo et in epistulis utimur: interponitur autem et iudicialibus orationibus,
          ubi aliquid simile et proximum sermoni volumus effingere. Aut perpetua, quam Graeci
            <foreign xml:lang="grc">εἰρομένην λέξιν</foreign> appellant, quae ita conectitur, ut
          superiorem elocutionem semper proxima sequatur atque ita seriem quandam significatus rerum
          explicet. Ea praecipue historiae <supplied>et</supplied> descriptioni convenit, quae
          tractum et fusum genus eloquendi, non conversum neque circumscriptum desiderat. Habet
          saepe et in iudiciali genere dicendi usum necessarium si quando quasi decursu quodam uti
          volumus, ut illa se habent in oratione Miloniana: 'Occidi, occidi non Spurium Maelium, qui
          annona levanda iacturisque rei familiaris' et cetera <del>in vitam Clodii invehitur</del>.
          Alia autem, quae ex ambitu constat, quem ambitum Graeci <foreign xml:lang="grc"
            >περίοδον</foreign> appellant. Est autem ea quae sententiam certa quadam
          circumscriptione definit atque determinat, qualis est haec: 'Si quantum in agro locisque
          desertis audacia potest, tantum in foro et in iudiciis impudentia valeret, non minus nunc
          Aulus Caecina cederet Sex. Aebutii impudentiae quam tum in vi faciunda cessit audaciae'.
          Sed hic ambitus constat ex membris, quae <foreign xml:lang="grc">κῶλα</foreign> Graeci
          vocant, et caesis, quae <foreign xml:lang="grc">κόμματα</foreign> appellant. Membrum
          quidem est pars orationis ex pluribus <milestone unit="page" n="p. 28 HALM"/> verbis
          absolute aliquid significans hoc modo: 'Etsi vereor, iudices, ne turpe sit pro fortissimo
          viro dicere incipientem timere'. Caesum autem est pars orationis nondum ex duobus aut ex
          pluribus verbis quicquam absolute significans, hoc modo: 'Etsi vereor, iudices, ne turpe
          sit'. Nonnumquam tamen caesam dicimus orationem, quotiens non efficiuntur membra ex
          conexione verborum, sed singula quodvis significantia proferuntur ad istum modum:
            '<supplied>Quis est iste Lollius, qui sine ferro ne nunc quidem tecum est?</supplied>
          Quis est iste Lollius? Armiger Catilinae, stipator tui corporis, concitator tabernariorum,
          percussor virorum, lapidator fori, depopulator curiae'. Et alibi apud eundem oratorem:
          'Comites illi delecti manus erant tuae: accensi, medici, aruspices, scribae manus erant
          tuae: ut quisquis te familiaritate attigerat, ita maxime manus tua putabatur'. Constat
          autem ambitus ex duobus membris, ex tribus membris et ex quattuor interdum, etsi nonnulli
          ex uno membro putant ambitum posse compleri, quam <foreign xml:lang="grc">μονόκωλον
            περίοδον</foreign> appellant. Ego autem non video, quem ad modum iam periodos
          cognominetur et non potius colon, si unum sit. </p>
        <p>His demonstratis, quae et ipsa possit aliquis figuris elocutionis adnumerare, ceteras
          persequemur, si illud praedixerimus, optimam et efficacissimam orationem futuram, si et
          hos ambitus habuerit, de quibus diximus, et in quibusdam partibus continuationem illam
          perpetuae elocutionis assumpserit, et nonnumquam caesis interrupta fuerit. Nam ubi omnia
          periodis explicantur, satietatem et fastidium ex similitudine parit, qualia sunt scripta
          eorum, qui Isocraten male imitati sunt, quippe cum ipse Isocrates in hoc genere a
          quibusdam improbetur. At ubi semper continuatur oratio, nec cola quasi respirationes ex
          intervallis habet, quae respirationes definitionibus periodorum interponuntur, et dicentem
          et audientem fatigat. Vbi vero caesa semper oratio est, nihil a sermone imperitorum
          differre videtur. Quare permiscenda sunt haec et rebus pro condicione earum
          accommodanda.</p>
        <p> Differt autem figura elocutionis a figura sententiae hoc, quod sententiae figura
          immutato verborum ordine vel translato manet nihilo minus. <milestone unit="page"
            n="p. 29 HALM"/> Elocutionis autem, si detraxeris vel immutaveris verba vel ordinem
          eorum non servaveris, manere non poterit. Εἰρωνεία sententiae figura, quam hoc modo
          enuntiabo: 'Hic enim egregius auctor communium commodorum, custos et defensor rei
          publicae, salus et columen civitatis': de quo contraria scilicet intelligi velim. Mutabo
          verba, ordine eorum verso vel tota elocutione aliter explicata, sic: 'Namque iste, cuius
          ope et auxilio videlicet civitas nititur': manebit ironia eadem neque laedetur verborum
          immutatione. At vero si figura elocutionis sit, quam relatum Latine, Graece <foreign
            xml:lang="grc">ἐπαναφοράν</foreign> vocamus, quae est huius modi: 'Ille auctor
          discordiarum, ille dux seditionum omnium, ille in pace tumultuosus, ille proditor in
          bello', et si illam partem orationis repetitam saepius in initio membrorum aut caesorum,
          quae figuram facit, sustulero, et tantum semel dixero, subiungens et cetera, hoc modo:
          'Ille, qui seditionum auctor, discordiarum concitator, in pace tumultuosus, in bello
          proditor fuit': figuram elocutionis sustuli. Nonnumquam autem, immo plerumque concurrere
          potest, ut sententiae figura coniungatur cum elocutionis figura, quo modo hoc enuntiatum
          est: 'Ille amator patriae egregius, ille rei publicae custos, ille defensor libertatis ac
          legum'. Cum hoc de eo dicatur, de quo contraria intellegi volumus, et ironia est, quae
          figura sententiae est, et epanaphora, de qua cum maxime diximus, quae est elocutionis.
          Nunc ad instituta pergamus.</p>
        <p> Sunt igitur figurarum elocutionis aliae ad ornandam tantum et quasi ad pingendam
          orationem accommodatae: quibus princeps fere Gorgias Leontinus usus est, sed sine modo. Et
          ideo brevi oratio eius, quae initio audientes novitate permoverat, fastidium meruit.
          Isocrates autem post eum parcius, nec non etiam ipse Demosthenes, sed tanta moderatione,
          ut nusquam in taedium incurrant. Eas ergo primum exponemus. </p>
        <p><foreign xml:lang="grc">Ἀντίθετον</foreign>, oppositum ex contrariis. Haec figura constat
          ex eo quod verba pugnantia inter se par<supplied>ibus vocibus colliduntur vel
            par</supplied>ia paribus opponuntur. <milestone unit="page" n="p. 30 HALM"/> Cuius modi
          brevissimum est illud Ciceronis: 'Domus <supplied>tibi</supplied> deerat? At habebas.
          Pecunia superabat? At egebas'. Vt si dicas: 'In pace ad vexandos cives acerrimus, in bello
          ad oppugnandos hostes inertissimus'. </p>
        <p><foreign xml:lang="grc">Ἰσόκωλον</foreign>, exaequatum membris. Fit autem quotiens non
          pugnantibus inter se, sed paribus tantummodo verbis, duo vel etiam plura membra, quae
            <foreign xml:lang="grc">κῶλα</foreign> dicimus, explicantur, ut si dicas hoc modo:
          'Classem speciosissimam <supplied>et robustissimam</supplied> instruxit, exercitum
          pulcherrimum et fortissimum legit'. Addere etiam tertium licet: 'Sociorum maximam et
          fidelissimam manum comparavit', et longius eodem modo progredi, dum ne in fastidium
          incurras. </p>
        <p><foreign xml:lang="grc">Πάρισον</foreign>, prope aequatum. Differt autem a superiore,
          quod ibi membrorum verba paria sunt numero, hic uno vel altero addito aut in superiore
          membro aut in postremo pariter excurrunt, ut si hunc locum enunties: 'Neque gratia et
          divitiis locupletum corruptus, neque minis et denuntiatione potentium perterritus, neque
          difficultatibus et magnitudine rei a proposita ratione deiectus'. Hoc enim postremum
          pluribus verbis quam superiora enuntiatum membrum longius produxit, quod fieri et in primo
          potest, sed ibi opportunius, si, quo longius erit ceteris, initio praeponatur: in
          posteriore autem, si ad postremum producitur. </p>
        <p><foreign xml:lang="grc">Ὁμοιόπτωτον</foreign>, simile in casibus. Hoc ex eo nomen
          accepit, quod membra illa, id est <foreign xml:lang="grc">κῶλα</foreign>, in eosdem casus
          cadunt ad hunc modum: 'Huic igitur socios vestros criminanti et ad bellum vos cohortanti
          et omnibus modis, ut in tumultu essetis, molienti'. Haec enim tria in eundem casum
          determinata sunt. </p>
        <p><foreign xml:lang="grc">Ὁμοιοτέλευτον</foreign>, simile determinatione. Differt a
          superiore, quod illud quidem et casu et sono simili verba membrorum determinat: hoc vero
          non solum casuum similitudine, sed cuiuscumque verbi atque enuntiationis contentum est,
            <supplied>ut</supplied>: 'In muros statim curritur, exercitus a sociis arcessitur,
          dilectus iuventutis denuntiatur'. </p>
        <p><foreign xml:lang="grc">Παρονομασία</foreign>, levis immutatio. Haec figura ita ornat
            <milestone unit="page" n="p. 31 HALM"/> orationem, ut in nomine aut in verbo interdum
          syllaba, nonnumquam littera immutata diversa significet, ut si velis sic enunciare:
          'Praetor iste vel potius praedo sociorum'. Et frequens illud apud veteres eius modi est:
          'Cui quod libet, hoc licet'. Non indecore interim et prioris verbi postremitas
          similitudine posterioris excipitur, ut se habet: 'Legem flagitasti, quae tibi non deerat:
          erat enim diligentissime scripta'. </p>
        <p><foreign xml:lang="grc">Πλοκή</foreign>, copulatio. Ea figura elocutionis, in qua idem
          verbum aut nomen bis continuo positum, diversa significat, ut est illud: 'Sed tamen ad
          illam diem Memmius erat Memmius'. Ita enim hoc bis positum est, ut superius quidem nomen
          tantum significet hominis, posterius velit intellegi eundem qui semper fuerit ac sui
          similem. </p>
        <p><foreign xml:lang="grc">Παλιλλογία</foreign>, iteratio. Haec figura, repetito eodem verbo
          aut nomine, non diversa vult intellegi, sed id quod significatur efficere vehementius.
          Cuius modi est hoc: 'Ferro, ferro inquit, et hoc in iudicio dicit, te reieci atque
          proterrui'. Repetitum enim hoc 'ferro' indignitatem rei atque audaciam eius, in quem
          dicitur, impensius significat. Nec solum nomen aut verbum, sed omnis pars orationis
          iterari ad eundem usum potest, ut cum dicitur: 'Tu, tu, Antoni, Caesari ruenti atque omnia
          permiscere cupienti causam belli civilis dedisti'. </p>
        <p>Atque hae duae figurae, superior et ista ipsa, de qua locuti sumus, non ad
            <supplied>f</supplied>ormandam magis et exornandam orationem, ut illae superiores, sed
          ad accendendam pugnam dicendi valent, sicut vel magis pleraeque earum quae consequentur.
          Ideoque et Aristoteli et iteratio ipsa verborum ac nominum et repetitio frequentior et
          omnis huius modi motus actioni magis et certamini quam stilo videtur convenire: qua de re
          in tertio rhetoricarum artium libro disserit. Verum docet nos et Demosthenes et Cicero eam
          optime orationem esse compositam, quae cum illa ornamenta parium et contrariorum et
          immutatorum verborum habeat, ex quibus et ipsis tamen saepe non ornatior quam vehementior
          fit oratio, si in tempore et cum modo assumantur, tum his, quae verae adfectionis speciem
          praeferunt, excitetur. Ita enim maxime exemplum et imaginem veritatis continebit. </p>
        <p><foreign xml:lang="grc">Ἐπανάληψις</foreign>, repetitio. Haec figura tantum a priore
          distat, quod in illa quidem una pars orationis bis repetitur, tum coniunctim, tum
            <milestone unit="page" n="p. 32 HALM"/> interposito uno aut altero verbo, quo
          vehementior elocutio videtur fieri: at in hac ex plurium verborum continuatione repetita
          idem quaeritur, ut si dicas: '<supplied>Patriae suae</supplied>, patriae suae, inquam, o
          dii immortales, exitium est machinatus?' <supplied>et</supplied> hoc: 'Non potest, iam non
          potest, inquam, libera haec civitas esse'. </p>
        <p><foreign xml:lang="grc">Ἀναδίπλωσις</foreign>, replicatio. Rarum apud oratores figurae
          genus, frequentius apud poetas: si quando tamen et in civilem orationem incidit, non
          mediocrem dignitatem habet. Interest autem inter hoc et illa duo superiora tantum, quod
          hic ea, quae in superiore membro postrema ponuntur, in posteriore prima repetuntur, ad
          hunc modum: 'Concurrerat ad tantae rei nuntium, sicut commune civitatis periculum monebat,
          senatus frequens, <unclear> equester ordo universus </unclear>'. Tale est et illud
          Terentianum: 'Negat Phanium esse hanc sibi cognatam Demipho? Hanc Demipho negat esse
          cognatam?' </p>
        <p><foreign xml:lang="grc">Προσαπόδοσις</foreign>, redditio. Nomen haec figura ex eo
          accepit, quod idem nomen in postrema parte membri, aut eadem quaecumque pars orationis
          redditur, <del>est conexa</del> unde id membrum aut is ambitus coepit, ut si velis hoc
          modo eloqui, cum quid quasi indigneris aut doleas: 'Tibi, sceleratissime omnium, imputare
          omnes calamitates suas debet res publica, tibi'. Aut sic: 'Haec, pro dii immortales, in
          civitate moliri ausus est Glaucia? <supplied>haec</supplied>?'. </p>
        <p><foreign xml:lang="grc">Ἐπαναφορά</foreign>, quod relatum vocant. Hac figura vel
          frequentissime et Demosthenes et M. Tullius et omnes vehementes oratores utuntur, ubi
          praecipue et ipsi commoti videri volunt et iudicem commovere. Constat autem ex eo, quod
          eadem pars orationis saepius per singulos ambitus aut per singula membra, interdum etiam
          brevius per caesa, quae <foreign xml:lang="grc">κόμματα</foreign> appellant, ponitur hoc
          modo: 'Verres calumniatorem apponebat, Verres de causa cognoscebat, Verres pronuntiabat'.
            <milestone unit="page" n="p. 33 HALM"/> Aut si dicas: 'Ille venire hostes nuntiavit,
          ille vos in metum belli compulit, ille in tumultu ut civitas esset effecit'. Per ambitum
          autem repeti potest eadem pars orationis sic: 'Tam diu Tiberius Gracchus populo gratus
          fuit, quam diu leges ad voluntatem eius, non ad utilitatem rei publicae compositas
          ferebat: tam diu C. Gracchus, quam diu legibus agrariis et frumentariis et ceteris
          profusionibus aerarii multitudinem imperitam promerebatur: tam diu Saturninus plurimum
          potuit, quam diu easdem illas frumentarias largitiones et agri divisiones pollicebatur'. </p>
        <p><foreign xml:lang="grc">Ἀντιστροφή</foreign>, conversum. Species huius figurae cum eandem
          fere vim habeat, contraria est superiori, eo quod ibi ab eadem parte orationis saepius
          incipitur, hic in eandem partem orationis desinitur. Cuius modi est haec pro Fonteio:
          'Frumenti maximus numerus e Gallia, peditatus amplissimae copiae e Gallia, equites numero
          plurimi e Gallia'. </p>
        <p><foreign xml:lang="grc">Συμπλοκή</foreign>, conexum. Haec figura ex utraque earum, quas
          supra demonstravimus, composita <del>est</del> utramque orationi speciem circumdat. Nam et
          incipit saepius ab una parte orationis et totidem in unam atque eandem desinit, ut haec se
          habet: 'Quis legem tulit? Rullus. Quis tribus sortitus est? Rullus. Quis decemviros
            <supplied>quos voluit</supplied> creavit? Idem Rullus'. </p>
        <p><foreign xml:lang="grc">Πολύπτωτον</foreign>, ex pluribus casibus. Hanc figuram ex eo
          nominaverunt, quod cum saepius initium ab eadem parte orationis fiat, illa ipsa pars
          declinationibus casuum aut generibus aut numeris immutatur. Casuum declinationibus hoc
          modo: 'Senatus est summum imperii consilium: senatui rei publicae cura mandatur: ad
          senatum in dubiis periculosisque rebus omnis civitas respicit'. Generibus autem hoc modo:
          'Pulchra autem haec fama continget civitati, si optime meritum civem damnaverimus.
          Pulchrum erit exteras nationes existimare, infestiores nos esse bonis quam malis. Pulchre
          communibus utilitatibus consulemus, si, quos oppressos et hostes cupiere, nos
          circumvenerimus'. Numeris autem sic: 'Grata semper singulis ordinibus fuerunt, quae
          commodi eorum causa constituta sunt. Gratum ille superior <milestone unit="page"
            n="p. 34 HALM"/> Africanus senatoribus fecit, qui primus eius ordinis subsellia a populo
          liberavit'. </p>
        <p><foreign xml:lang="grc">Συνωνυμία</foreign>, communio nominis. Vtimur autem eo genere
          elocutionis, quotiens uno verbo non satis videmur dignitatem aut magnitudinem rei
          demonstrare, ideoque in eiusdem significationem plura conferuntur, ut si dicas:
          'Prostravit, adflixit, perculit'. </p>
        <p><foreign xml:lang="grc">Ταυτολογία</foreign>, eadem pluribus verbis significat hoc
          schema. Differt autem perexiguo a proxima superiori figura: ibi enim singulae partes ex
          ordine idem significantes ponuntur, hic unius nominis aut verbi prius positi vis deinceps
          pluribus verbis explicatur, ut si dicas: 'Senatus populi Romani summum consilium, a quo
          ordine iura exterae nationes petunt'. Hic enim unum nomen 'senatus' prosecutionem accipit
          ex pluribus verbis non aliud significantibus. Qui enim «summum consilium» dicit et «eum
            <supplied>ordinem</supplied>, a quo exterae nationes iura petunt», non aliud quam
          «senatum» dicit, sed proseguendo latius ornavit elocutionem. </p>
        <p><foreign xml:lang="grc">Κλῖμαξ</foreign> quod Graeci vocant, ascensus nominetur a nobis.
          Malo enim ascensum quam scalam aut gradiculos, ut quidam, dicere. Est autem figura perquam
          decora et a Demosthene commendata, in qua postremum quodque verbum, in priore membro aut
          parte aliqua elocutionis positum, in posteriorem rursum assumptum inicitur atque ita velut
          gradibus quibusdam conectitur oratio, ad hunc modum: ponam enim ipsum Demosthenicum
          versum: 'Et non dixi quidem haec, <supplied>non scripsi autem</supplied>; nec scripsi
          quidem, non profectus sum autem ad legationem; nec profectus quidem, non persuasi autem
          Thebanis <del>nec persuasi quidem</del>'. Haec autem animadvertis, quanto elatius dicta
          sint, quam si simpliciter enuntiasset: 'Et dixi haec et scripsi et in legationem profectus
          sum, <supplied>et</supplied> persuasi Thebanis'. Sic M. Tullius pro Milone: 'Neque vero se
          populo solum, sed etiam senatui commisit, nec senatui modo, sed etiam publicis praesidiis
          et armis, neque his tantum, sed etiam eius potestati, cui senatus totam rem publicam
            <milestone unit="page" n="p. 35 HALM"/> commiserat. Parce autem usus est figura: nam in
          tertio gradu contentus fuit dicere, 'neque his tantum', ne rursum totum illud repeteret,
          'neque <del>solum</del> publicis praesidiis et armis tantum', videlicet quia et longum et
          insuave futurum erat. Egregie autem et, ut mihi videtur, feliciter Licinius Calvus in
          Vatinium: 'Non ergo pecuniarum magis repetundarum quam maiestatis,
            <supplied>neque</supplied> maiestatis magis quam Plautiae legis, neque Plautiae legis
          magis quam ambitus, neque ambitus magis quam omnium legum omnia iudicia perierunt'. </p>
        <p><foreign xml:lang="grc">Ἀσύνδετον</foreign> Graeci quod nos solutum vocamus. Fit autem
          ita ut demptis coniunctionibus et praepositionibus, quibus verba <del>et non verbis</del>
          nominibus aut appellationibus <del>particulis</del> conectuntur, singulatim unumquodque
          enuntiemus. Cuius rei frequentissimum exemplum est per totas orationes M. Tullii, sed vel
          hoc unum ad exemplum sufficiet: 'Expecto vim edicti, severitatem praetoris, faveo aratori,
          cupio octuplo damnari Apronium'. In his enim anidmavertimus nullam neque coniunctionem
          neque praepositionem interpositam. Facit autem figura haec et ad celeritatem et ad vim
          doloris aliquam significandam, <supplied>in</supplied> qua<supplied>m</supplied>
          plerumque, cum commoti sumus, hoc modo incidere solemus. <lb/>Illud etiam praeceptum
          habeto, actori verae causae numquam timendum esse, ne nimius sit in figuris sententiarum:
          si enim fieri possit, ut omnes non ad aliquam utilitatem figurentur, non vitandum, verum
          et optabile est. Elocutionis figuris modus adhibendus <supplied>est</supplied>, et iis
          maxime, quas diximus ad ostentationem magis quam ad certamen facere, in quibus paria
          paribus redduntur aut simili casu aut sono determinantur; in his etiam
            <supplied>quae</supplied> iteratione verbi aut repetitione aut aliquocumque huius modi
          motu accidunt. In elocutione tam diu commorandum erit, quam diu non in fastidium et
          satietatem audientis incurrit. Melius itaque est pluribus <milestone unit="page"
            n="p. 36 HALM"/> huius modi figuris uti et exemplis variari elocutionem quam diutius in
          iisdem manere. </p>
        <p><supplied><foreign xml:lang="grc">Διεζευγμένον</foreign></supplied> disiunctum <del>sive
            iniunctum</del>. Haec figura ita ornat et amplificat orationem, ut diversis
          redditionibus verborum membra, quae vocamus <foreign xml:lang="grc">κῶλα</foreign>,
          disiungat ac separet, sive duo sive plura, hoc modo: 'Capuam colonis deductis occupabunt.
          Atellam praesidio communient. Nuceriam, Cumas multitudine suorum obtinebunt. Cetera oppida
          praesidiis devincient'. Tale est et illud: 'Venibit igitur sub praecone tota Propontis
          atque Hellespontus, addicetur omnis ora Lyciorum atque Cilicum; Mysia et Phrygia
            <del>veniet Propontis atque Hellespontus</del> eidem condicioni legique parebunt'.
          Animadvertere autem potes, nihil interesse, utrum in postremis partibus membra
          disiungantur vicissitate verborum, an in primis, an hoc vicissim fiat.</p>
        <p>
          <del><foreign xml:lang="grc">Διεζευγμένον</foreign> sive</del>
          <foreign xml:lang="grc">ἐπεζευγμένον</foreign>
          <del>disiunctum sive</del> iniunctum. Hoc genus exornationis diversam habet vim a figura
          superiore: ibi enim copia verborum iactatur, hic brevitas. Nam ut in superiore singulis
          membris singula diversa reddimus, ita hic plura in uno coniungimus. Quale est hoc: 'Quorum
          ordo ab humili fortuna, a sordida natura, a turpi ratione abhorret'. Hoc enim postremum
          'abhorret' ad tria refertur. Sin autem haec figura <unclear> tum ita ut in postremo sit
            pars orationis, quae duo aut plura membra coniungat, tum in primo, tum in medio
          </unclear> iniectionem sive <foreign xml:lang="grc">ἐπιβολήν</foreign> vocemus licet.
          Praestat autem vim orationi pluribus verbis in eandem rem collatis, non idem
          significantibus, sed maius semper ac maius aliquid, hoc modo: 'Verberatur, cruciatur,
          necatur'. </p>
        <p><foreign xml:lang="grc">Πλεονασμός</foreign>, plus necessarium. Eius figurae usus in eo
          est, ut verba quaedam adiciamus, non tam enuntiandae rei necessaria, quam ut ex his
          magnitudo vel dignitas vel moralis aliqua commentatio aut denique species motura iudicem
          circumponatur. Alioquin, si nihil eorum <milestone unit="page" n="p. 37 HALM"/> additio
          verbi efficit, vitiosa erit. Itaque si dicas 'M. Cato ille', quamvis sufficiat nomen
          tantummodo posuisse, videaris <supplied>plus</supplied> significasse addito 'ille'. Item
          hoc: 'Quae, malum, est ista voluntaria servitus?' cum possit satis significatum esse:
          'Quaenam est ista voluntaria servitus?' plus quidem habuit ex eo quod 'malum' positum est. </p>
        <p><foreign xml:lang="grc">Ἔλλειψις</foreign>, id est detractio, contraria superiori figura.
          Ornatur oratio, cum verbum aliquod detrahimus a sua significatione, hoc modo: 'Et illi
          quidem, qui a se morte inimici contumeliam reppulit, ignosco. Videntur autem mihi et
          iudices, qui sententias pro illo tulerunt: nam multas fuisse audio'. Hic apparet
            <supplied>to</supplied>tum illud deesse: 'Videntur autem mihi et iudices idem sensisse
          vel ignovisse'. Sed quia intelligebatur, id detractum est, ut ipsa celeritate commotior
          esset enuntiatio. </p>
        <p>Hae fere sunt elocutionum figurae anidmaversione dignae. Iam illud sua
            <supplied>quisque</supplied> sponte intelligere possit, saepe plures elocutionis figuras
          concurrere. Nam qui sic loquitur: 'Athenienses Asiae panem eam, quae Ionia cognominata
          est, coloniis communierunt: Dores Italiae eam regionem, quae <supplied>Magna</supplied>
          Graecia nominata est, occupaverunt': tres in unum figuras contulit, <foreign
            xml:lang="grc">ἰσόκωλον, ὁμοιόπτωτον, διεζευγμένον</foreign>. Itemque hoc et in ceteris
          figuris accidere poterit. </p>
        <p>Illud ad postremum praecipiendum videtur, ne proposita tibi figura, quaeras elocutionem
          ei subiungere <supplied>et</supplied> ita verba colligas, ut in eam figuram, quam
          destinaveris, incidant; infirmum enim hoc et puerile erit. <unclear> Hoc </unclear>
          consuetudo multae lectionis, in qua figuras huiusmodi recognoscas, et assiduitas stili,
          cum exercitatio ipsa commoverit dicendi facultatem, in has formas ultro incurrent, ut cum
          quibus et quo tempore utendum sit, possis diiudicare. <unclear> Plurimum optimorum
            Demosthenes praestabit M. Tullio, </unclear> ne <supplied>tamen</supplied>, dum copiam
          imitamur, in nimietatem incidamus, cavendum est.<lb/>
        </p>
      </div>
    </body>
  </text>
</TEI>
