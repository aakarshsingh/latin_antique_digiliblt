<?xml version="1.0" encoding="UTF-8"?>
<?oxygen RNGSchema="file:teilite.rnc" type="compact"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Epitoma</title>
                <author>Ianuarius Nepotianus</author>
                <respStmt>
                    <resp>Correzione linguistica</resp>
                    <name>Nadia Rosso</name>
                </respStmt>
                <respStmt>
                    <resp>Codifica XML</resp>
                    <name>Nadia Rosso</name>
                </respStmt>
            </titleStmt>
            <publicationStmt>
                <publisher>digilibLT</publisher>
                <pubPlace>Vercelli</pubPlace>
                <date>2012</date>
                <availability>
                    <p><ref target="http://creativecommons.org/licenses/by-nc-sa/3.0/it/"/></p>
                </availability>
                <idno>dlt000365</idno>
            </publicationStmt>
            <sourceDesc>
                <p>Valeri Maximi Facta et dicta memorabilia, libri VII-IX, Iuli Paridis Epitoma, Fragmentum de praenominibus, Ianuari Nepotiani Epitoma, edidit John Briscoe, vol. II, Stutgardiae et Lipsiae 1998 (Bibliotheca Scriptorum Graecorum et Romanorum Teubneriana).</p>
            </sourceDesc>
        </fileDesc>
        <encodingDesc>
            <projectDesc>
                <p>digilibLT. Biblioteca digitale di testi latini tardoantichi.</p>
                <p>Progetto diretto da Raffaella Tabacco (responsabile della ricerca) e Maurizio Lana</p>
            </projectDesc>
            <editorialDecl>
                
                <p><hi rend="bold">Note di trascrizione e codifica del progetto digilibLT </hi></p>
                <p>Abbiamo riportato solo il testo stabilito dall'edizione di riferimento non seguendone
                    l'impaginazione. Sono stati invece esclusi dalla digitalizzazione apparati, introduzioni, note
                    e commenti e ogni altro contenuto redatto da editori moderni. </p>
                <p> I testi sono stati sottoposti a doppia rilettura integrale per garantire la massima
                    correttezza di trascrizione</p>
                <p>Abbiamo normalizzato le U maiuscole in V seguendo invece l'edizione di riferimento per la
                    distinzione u/v minuscole.</p>
                <p> Non è stato normalizzato l'uso delle virgolette e dei trattini.</p>
                <p> Non è stata normalizzata la formattazione nell'intero <hi rend="italic">corpus</hi>:
                    grassetto, corsivo, spaziatura espansa.</p>
                <p>Sono stati normalizzati e marcati nel modo seguente i diacritici.<lb/> espunzioni:
                    <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
                    <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
                    si visualizzano †testo† e †testo<lb/> lacuna materiale: <![CDATA[<gap/>]]> si visualizza
                    [...]<lb/> lacuna integrata dagli editori:
                    <![CDATA[<supplied><gap/></supplied> si visualizza <...>]]>
                </p>
                <p>Sono stati marcati i termini in lingua greca
                    <![CDATA[<foreign xml:lang="grc">αγβ</foreign>]]>
                </p>
                <p>Ulteriori informazioni sulle norme di trascrizione e codifica su <ref
                    target="http://digiliblt.lett.unipmn.it/upload/docs/note_di_trascrizione_e_di_codifica.pdf"
                    >Note di trascrizione e codifica di testi latini tardoantichi
                    [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
            </editorialDecl>
            
        </encodingDesc>
        <profileDesc>
            <langUsage>
                <language ident="la">Latino</language>
            </langUsage>
        </profileDesc>
    </teiHeader>

    <text>
        <body>
            <div type="pr" n="pr">
                <head>Praefatio</head>
                
                <salute>Ianuarius Nepotianus Victori suo salutem.</salute>
                <p> Impensius quam ceteri adolescentes litteris studes, quo tantum proficis ut
                    exigas scripta ueterum coerceri, mi Victor. Quod iudicium etiam in senibus rarum
                    est, quia recte dicendi scientia in paucis. Igitur de Valerio Maximo mecum
                    sentis opera eius utilia esse, si sint breuia: digna enim cognitione componat,
                    sed colligenda producat, dum se ostentat sententiis, locis iactat, fundat
                    excessibus, et eo fortasse sit paucioribus notus, quod legentium auiditati mora
                    ipsa fastidio est. Recidam itaque, ut uis, eius redundantia et pleraque
                    transgrediar, nonnulla praetermissa conectam. Sed hoc meum neruum antiquorum
                    habebit nec fucum nouorum. Et cum integra fere in occulto sint, praeter nos duo
                    profecto nemo epitomata cognoscat, hoc tutius abutor otio tibique pareo. Heus,
                    censor, piueteres, caue hic aliud quam breuitatem requiras, quam solam
                    poposcisti. Cura, mi Victor, ut ualeas.</p>
            </div>
           
           
            <div type="lib" n="I"><head>I. DE RELIGIONE</head>
                <div type="cap" n="1">
                    <p>
                        <milestone unit="par" n="1"/>Romani aeque armis ac sacris studentes ex
                        senatus consulto decem optimatum liberos ob noscendas aruspicum disciplinas
                        Etruriam miserunt. Qui ut ceteras quoque caerimonias Graecorum Callifanas
                            petierunt.</p><p><milestone unit="par" n="2"/> Metellus pontifex max.
                        Postumium cons. in Africam profecturum sub denuntiatione multae continuit,
                        eo quod esse<supplied>t</supplied> consul idem flamen Martialis, ut
                        uidelicet priore loco haberet sacerdos sacro quos consul
                            uictoriam.</p><p><milestone unit="par" n="5"/> Gaius Flaminius eodem
                            om<supplied>i</supplied>ne magis<supplied>ter</supplied>
                                equi<supplied>tum</supplied> esse noluit.</p><p><milestone unit="par"
                            n="8"/> Syracusis cum Clastidio captis M. Marcellus quinquies consul,
                        cum ex uoto aedem Honori et Virtuti construeret, a collegio pontificum
                        prohibitus est duobus numinibus unum delubrum dicare, nec non contumelia
                        praetermissi alteri sacrificaretur, aut si quod accidisset prodigium de
                        placando esset incertus. Marcellus duplo sumptu duo templa
                        constituit.</p><p><milestone unit="par" n="9"/> L. Furius Bibaculus,
                        praetor a patre magistro Saliorum iussus, ancilia tulit, cum id
                            praetor<supplied>i</supplied> necesse non esset. Sed tamen Bibaculus
                            patri et sacris paruit. </p><p><milestone unit="par" n="13"/> M. Atilius
                        duumuir iussu Tarquinii regis culleo insutus est, quod librum occultioris
                        sacri describendum, subtractum e regiis secretis,
                        prodidisset.</p><p><milestone unit="par" n="1"/> Gracchis rem p.
                        uexantibus repertum in Sibyllinis libris antiquissimam Cererem placandam.
                        Tunc quindecim uiri <supplied>H</supplied>ennam profecti sunt — is enim
                        locus a uirgine cultus putatur — ut des satis receret. Propitiata Gracchorum
                        exitu putatur. <milestone unit="par" n="3"/> Tiber<supplied>ius</supplied>
                        Gracchus ad augurum collegium e prouincia scripsit comperisse se consules
                        non auspicato creatos. Recitata in senatu epistola, reuocati sunt consules,
                        Figulus ex Gallia, Scipio Nasica ex Corsica et magistratu se abdicauerunt.
                        Tanta uis religionis inerat ut de ea crederetur absenti.</p><p><milestone
                            unit="par" n="5"/> Vm. Sulpicio sacrificanti apex cecidit. Significatum
                            est instare iacturam sacerdoti.</p><p>Fabius Maxim<supplied>u</supplied>s cum
                        crearetur dictator, sorex sonuit. Ille ob omen dictaturam
                        deposuit.</p><p><milestone unit="par" n="6"/> P. Licinius pont. max.
                        uirginem Vestae, quod quadam nocte ignem perpetuum indiligenter seruasset,
                        flagris c<supplied>o</supplied>ercuit. <milestone unit="par" n="7"/> Verum
                        seueritas ad pellendam neglegentiam adeo parum profecit ut postea ignis
                        extinctus est. Sacerdos uero uel pontifex, pro peccato amplius poenae
                        metuens, ornamentum ex suis pretiosissimum cineri superposuit, moxque flamma
                        surrexit.</p><p><milestone unit="par" n="10"/> Albanus insignis uir
                        religione. Qui cum capta urbe a Gallis fugeret plaustroque eueheret familiam
                        suam, uirginesque Vestales cum sacris pone uidisset, deiecit uxorem ac
                        filios et sacerdotes cum piis oneribus suscepit, iussusque iter mutare Caere
                        peruexit. Ex cuius oppidi obsequio in publicas religiones caerimonias
                        appellauerunt.</p><p><milestone unit="par" n="11"/> C. Fabius Dorsuo
                        flamen Quirinalis, cum idem Galli o<supplied>b</supplied>siderent
                        Capitolium, sollemni die gabinatus, sacra praeferens, per hostium tentoria
                        sacrificio rediit.</p><p><milestone unit="par" n="12"/> Sub Ianiculo arca
                        inuenta est P. Cornelio et M. Baebio Pamphilo conss. plena libris nostra
                        lingua atque Attica; qua in arca Latini pontificum disciplinas, at Graeci
                        philosophiam habebant. Seruatis igitur nostris Graecos igni dedere, quia non
                        probauerint contra religiones sapientiam. Quos libros iussu senatus P.
                        Petilius praetor urbanus exussit.</p><p><milestone unit="par" n="14"/> M.
                        Atilius Regulus, missus a Carthaginiensibus Romam inter legatos Punicos sub
                        sacramento, ut si captiuorum commutatio facta non fuisset, ad supplicium
                        rediret, de captiuis permutandis populo Romano ipse dissuasit, et ad Poenos
                        rediit, ne peieraret.</p><p><milestone unit="par" n="15"/> Post Cannensem
                        cladem cum satis iuste tota ciuitas in maerore esset, senatus censuit ut
                        dies xxx tantum luctibus darentur: instabant enim sacra Cereris, quae
                        oportebant a laetis celebrari.</p><p><milestone unit="par" n="16"/>
                            Varro<supplied>ne</supplied>m Cannis male aduersus Poenos rem gessisse
                        fuere qui credere<supplied>n</supplied>t eo quod puerum speciosissimum
                        tensae imposuisset. Ob laesam saeuisse Iunonem. Vix denique post aliquot
                        annos sacrificiis culpa expiata est.</p><p><milestone unit="par" n="17"/>
                        Hercules Italiae hospitem sacra fertur Potiti<supplied>i</supplied>s
                        tradidisse, quae per familias seruata sunt. Sed postea Appius censor seruis
                        publicis ea tradidit, ob quod piaculum Potiti<supplied>i</supplied> omnes
                        puberes fere xxx eodem occubuere anno. Dehinc Appius eiusdem uir generis
                        excaecatus est.</p><p><milestone unit="par" n="18"/> Carthagine a Romanis
                        capta, spoliatus Apollo ueste aurea. Inuentae sunt cum frustis tunicae manus
                        eorum qui abstulerant.</p><p><milestone unit="par" n="19"/> Lucum Aesculapii
                        Turulus Antoni praefectus in usum nauium succidit. Postea uictus a Caesare
                        in eodem luco Turulus interemptus est. </p><p><milestone unit="par" n="20"/>
                        Fuluius Flaccus censor senatus, cum aedem Fortunae equestris Romae faceret,
                        tegulas et marmore de templo Laciniae transtulit, moxque mente caruit
                        filiumque militantem in Illyrico amisit. Tum referri senatus usurpata
                        iussit.</p><p><milestone unit="par" n="21"/> Pleminius Scipionis legatus
                        Proserpinae thesaurum uacuauit. Quem Scipio catenatum Romam direxit, ubi in
                        carcere taetro lang<supplied>u</supplied>ore periit. Senatus uero duplam
                            pecuniam reddendam censuit.</p><p><milestone unit="par" n="ext. 1"/> Eius deae
                        opes rex Pyrrhus Locris populatus est, cumque nauigaret, subitis
                        tempestatibus cum classe illisus est, rapta autem in litore inuenta ac
                        reddita sunt.</p><p><milestone unit="par" n="ext. 2"/> Ad Masinissam
                            rege<supplied>m</supplied> inmensae magnitudinis elefanti dentes
                        praefectus classis detulit. Quos cum cognouisset e templo Iunonis Melitensis
                        ablatos, remisit, inscripsitque gentilibus litteris accepisse regem
                        ignorantem, supplicem remisisse.</p><p>
                        <hi rend="bold">QVI RELIGIONEM DISSIMVLAVERINT VEL DE CONTEMPTV OBSERVANTIAE</hi>
                        </p><p><milestone unit="par" n="ext. 3"/> Dionysius Syracusanorum tyrannus
                        Locris fanum Proserpinae spoliauit, et nauigans suis flatibus dixit ʻsic
                        sacrilegi nauigantʼ. Idem Dionysius Iouem Olympium pallio aureo nudauit,
                        quod Gelo de spoliis Carthaginis dederat, et apposuit laneum, dicens hoc
                        potius conuenire, quod hieme apricaret non quod grauaret
                        aestate.</p><p>Aesculapio quoque Dionysius barbam auream dempsit et ait patre
                        leui filium incongrue esse barbatum. Hic quidem impunitus fuit, sed eius
                        filius, heres dominationis, poenas aree delectus exilio soluit. </p>
                </div>
                
                <div type="cap" n="4">
                    <p>
                        <milestone unit="par" n="ext. 2"/> Deiotaro regi tetrarchae in
                            <supplied>i</supplied>ter necessarium intento saeuum augurium aquila
                        cecinit. Rex territus rediit. Ea nocte hospitium corruit quod regi fuit
                        praeparatum. </p>
                </div>
                
                <div type="cap" n="5">
                    <p>
                    <hi rend="bold">DE OMINIBVS</hi>
                </p><p>
                        <milestone unit="par" n="1"/> Postquam ceperant Galli de urbe uictoriam,
                        patres conscripti deliberabant migrare Veios, cum centurio cohortibus signa
                        referentibus exclamat ʻsignifer, hic fige signa: optime manebimusʼ. Paritum
                        omini est.</p><p><milestone unit="par" n="2"/> Camillus precatus deos est p.
                        R. florente fortuna, ut si quis deorum felicitati rei p. inuideret, per
                        Camillum sibi satisfaceret, et sub uerbo decidit. Probauit omen exilium,
                        quod insecutum est.</p><p><milestone unit="par" n="3"/> L. Paulo consuli sorte
                        euenit prouincia Macedonia aduersus Persem regem. Reuersus domum inuenit
                        paruam filiam flentem. Quaerenti causas illa respondit ʻmi pater, Macedonis
                        est mortuusʼ. Hoc <supplied>n</supplied>om<supplied>i</supplied>ne catellus
                        fuerat. Ille in triumphi spem omen accepit.</p><p><milestone unit="par" n="5"
                        /> G. Marius, a senatu iudicatus hostis, Minturnis custodiebatur in domo
                        Fanniae. In conspectu eius asello pabulum forte oblatum est: contempto
                        animal ad aquam contendit. Obtinuit Marius a multitudine auxiliatrice ut ad
                        litus deduceretur. Tum parua naui Africam euectus euasit arma
                            Sullana.</p><p><milestone unit="par" n="6"/> Pompeius uictus a Caesare
                        Cyprum tendens Paphum uenit. Ammiratusque aedificium in litore interrogauit
                        quod esset. Gubernator ait <foreign xml:lang="grc"
                            >κα<supplied>τ</supplied>ωβασιλέα</foreign> dici. Saeuum omen statim
                        tristi uultu prodidit et effugit locum.</p><p><milestone unit="par" n="8"/> L.
                        Cassium, Rhodum spoliantem, incolae rogabant ut deorum simulacris
                        abstineret. Ille ait Solem se relinquere. Nec mora; <supplied>in</supplied>
                        Macedonia uictus periit.</p><p><milestone unit="par" n="9"/> A Petilio consule
                        obpugnabatur in Liguria ciuitas Letum nomine. Adhortans militem ait consul
                        ʻLetum hodie capiamʼ, moxque occisus est. </p>
                </div>
               
              
                <div type="cap" n="6">
                    <p><hi rend="bold">DE PRODIGIIS</hi></p>
                    <p>
                        <milestone unit="par" n="1"/> Seruio Tullio in Tarquini Prisci regia
                        dormienti caput ardere uisum est: quod prodigium cum Tanaquil uxor regis
                        audisset, puerum inter liberos educauit. Denique idem Romae rex fuit gradu
                            sexto.</p><p><milestone unit="par" n="2"/> L. Marcius post interitum Pub.
                        et Gnaei Scipionum perturbatum exercitum ducis alloquebatur officio. Ait
                        capite apex flammae summus emicuit. Postea cecidit hostium milia xxxvii
                        plurimosque cepit. Dehinc Punicis castris potitus est.</p><p><milestone
                            unit="par" n="nou. 1"/> Scipio, ut in Africanam terram descendit,
                        cecidit. Hoc factum pauente exercitu exclamauit ʻteneo te, terra Africaʼ, et
                            uicit.</p><p><milestone unit="par" n="4"/> Sulla, contra
                            Samn<supplied>i</supplied>t<supplied>e</supplied>s gerens bellum, inter
                        sacrificandum ad sinistram serpentem uidit. M<supplied>ox</supplied>
                        adhortante Postumio aruspice produxit exercitum et uicit.</p><p><milestone
                            unit="par" n="5"/> Bos locuta Romae est Volumnio et Seruio Sulpicio
                        conss.</p><p>Carnes etiam caelo lapsae sunt, quarum pars ab auibus intercepta
                        est, pars incorrupta diu iacuit. Quo anno grauia fuere bella.</p><p>Item
                        sequenti tumultu infans sex mensium in boario foro triumphum clamauit
                        quieuitque.</p><p>Tum infans alter natus est capite elephantino. Imbre
                        saxatili Picena regio uerberata. In Gallia eisdem temporibus lupus e uagina
                        gladium sustulit uigili. Tunc et sanguinem duo scuta in
                            Sardin<supplied>i</supplied>a sudarunt.</p><p>Apud Antium quoque messores
                        sanguinulentis spicis impleuere corbes et pluuiae deciderunt cruentae.
                        </p><p>Gnaei Domiti bos bello Punico secundo sonuit ʻcaue tibi,
                            Romaʼ.</p><p><milestone unit="par" n="6"/> G. Flaminius consul sine
                        auspiciis creatus conflicturusque cum Annibale ad lacum Trasumenum, cum equo
                        suo cecidit. Et cum post hoc omen rapi signa iussisset, conuelli nequaquam
                        potuerunt. Denique effodere ea imperauit. Eo proelio fusa sunt
                            Roma<supplied>noru</supplied>m m. xv, capta sex, reliqui fugerunt m. x.
                        ipse consul occisus est. Quem cum Annibal humari iussisset, non
                            repererunt.</p><p><milestone unit="par" n="7"/> Mancinus consul ad
                        Hispaniam directus est, bellum contra Numantinos acturus. Cum Lauinii
                        sacrificaturus esset, emisit cauea pullarius pullos, qui in siluam
                        euolauerunt, nec reperti sunt, diu multumque quaesiti. Nauigaturus idem e
                        portu Herculis sine auctore uocis audiuit ʻMancine, maneʼ. Cumque scapham
                        conscendisset, immensum anguem illic exhorruit. Tribus prodigiis nuntiata
                        sunt infelicia tria: pugna foedus deditio.</p><p><milestone unit="par" n="8"/>
                        Ti. Gracchus, ciuis optimus, cum consul rem diuinam in Lucanis faceret bello
                        Punico, gemini serpentes allapsi sunt caesaeque hostiae iecur
                        comederunt.</p><p>Refugit turba territa sacrificium. Quod cum rursus repetitum
                        esset, idem accidit. Tertio quoque, cum diligentissime hostia seruaretur et
                        serpentum prohiberetur incursus, arceri non potuerunt quin idem facerent.
                        Postea consul, quamuis uir cautissimus, a Flauo hospite inductus in insidias
                        est atque ita praeuentus dolo, ut inermis ad eum locum ueniret in quo
                        latebat Poenus Mago, et ab eo occisus est.</p><p><milestone unit="par" n="9"/>
                        Marcellus Syracusarum uictor et fugator Hannibalis, cum sollemne sacrum eo
                        lemenibus faceret, primae hostiae iecur sine capite habuit, secundae duplici
                        capite. Aruspici displicuit post prima tristia sequentia nimis laeta esse.
                        Itaque Marcellus, cum exploratum noctu processiset, in
                            Brut<supplied>t</supplied>iis a Poenis interemptus est.</p><p><milestone
                            unit="par" n="10"/> Octauius collega Cinnae uidit Apollinis caput e
                        statua cecidisse, quod caput euelli terra omnino non potuit. Nec longum: cum
                        Cinna dissidens a collega periit. Caput statuae post Octaui poenam leuatum
                            est.</p><p><milestone unit="par" n="11"/> Crassus triumuir, dimicaturus
                        Charris cum gente Persarum, pullum accepit paludamentum, cum moris fuerit
                        candidum offerri siue purpureum. Vna etiam aquilarum uix potuit euelli. In
                        proelium prodeuntibus est altera aquila, cum ferretur, retrorsum uersa est.
                        Mox innumerae Romanorum cecidere legiones, in conspectu patris filius
                        periit, Crassus ipse iacuit inhumatus et ludibriis patuit.</p><p><milestone
                            unit="par" n="12"/> Cn. Pompeio mouenti signa Dyrrachio fulmina aduersa
                        occurrerunt, apes quoque obsedere uexilla, quo uiso subitus maeror confudit
                        exercitum, fugerunt hostiae, in templis simulacra conuersa sunt, alia
                        fleuerunt alia sudauerunt. Tantus uero in aere armorum strepitus fuit ut
                        Antiochiae quasi ad aduentum hostium in muros concurreretur.</p><p>Sub statua
                        Caesaris eisdem temporibus Trallibus in aede Victoriae procera palma nata
                        est, ac mox P<supplied>h</supplied>arsalica est nuntiata
                            uictoria.</p><p><milestone unit="par" n="13"/> Antequam Caesar occideretur
                        in curia, ante dies paucos boue ex more mactata cor in extis non est
                        repertum. Quod cum Spurinna pronuntiasset ad uitae periculum pertinere, ait
                        Caesar, constantiae memor, ʻmiraris, si cor bos non habet?ʼ sed mox ei uitae
                        finis fuit.</p><p><milestone unit="par" n="ext. 1"/> Xerxi regi Persarum equa
                        leporem peperit in castris. Quo prodigio pronuntiatum est milites eius
                        pauore fugituros. Omen secutum est: nam diu uictor miser recessit.</p><p>Idem
                        Xerxes cum Lacedaemonem uellet inuadere, inter conuiuandum accipiens uinum
                        patera excepit sanguinem: hoc iterum ac tertio. Tunc magi monuerunt ut ab
                        incepta intentione desisteret.</p><p><milestone unit="par" n="ext. 2"/> Midae
                        regi futuro, cum paruus esset, formicae grana frumenti in os ingesserunt.
                        Ditissimus omnium fuit. </p>
                </div>
                              
                
                <div type="cap" n="7">
                    <p><hi rend="bold">DE SOMNIIS</hi></p>
                    <p>
                        <milestone unit="par" n="1"/> Octauianus Augustus aeger in castris
                        Pharsalicis erat. Cumque apud Philippos luce uentura certaturae ciuile inter
                        bellum Romanae manus essent, Minuerua in somnis uisa medico eius Artorio
                        iussit ne eo bello Augusto opus esset. Ad quod proelium cum lectica latus
                        est, sed intento eo in aduentum uictoriae Brutus castra eius
                            cepit.</p><p><milestone unit="par" n="2"/> Calpurnia uxor Iulii Caesaris
                        uidit in somnis maritum suum confossum uulneribus in sinu suo iacere. Orauit
                        Caesarem ne eo mane abiret in senatum. Sed ille, auspiciorum saepe
                        neglegens, contempsit somnium, sed exitu probauit.</p><p><milestone unit="par"
                            n="3"/> P. Decius Mus et Manlius Torquatus consules bello Latino
                        somniarunt diis Manibus Terraeque matri alterius partis ducem alterius
                        exercitum deberi. Cum consulum somnia conuenirent, consulti dii sunt. Idem
                        ex auspicio responsum est. Inter eosdem duces ut is se morti offerret cuius
                        cornu et acies prius cedere coepisset in proelio. Decium gloriosa fata
                        rapuerunt, quamuis et Torquatus mori pro patria praeoptasset.</p><p><milestone
                            unit="par" n="5"/> Ciceroni exuli, cum quiesceret in uilla campi
                        Altinatis, in somnis occurrit imago G. Marii cum insignibus consulatus,
                        uisusque eum lictori tradere, qui in monumentum Marianum deduceret,
                        praemissa uoce illic spem ei meliorem fore. Deinceps in templo Iouis a Mario
                        exstructo de reditu Ciceronis senatus decreuit.</p><p><milestone unit="par"
                            n="7"/> Cassius Parmensis, percusso Antonio, uidit in somnio hominem
                        praegrandem, concretum coma et barba. Rogauit quis esset. Respondit se esse
                        Orcum. Inclamauit pueros quaesiuitque ecquem talem
                            uidisse<supplied>n</supplied>t. Negantibus indormiuit. Occurrit iterum
                        species. Accenso dehinc lumine uigilatum est. Paucis post diebus iussu
                        Caesaris punitus est.</p><p><milestone unit="par" n="ext. 1"/> Hannibal
                        somniauit iuuenem humana forma augustiorem, qui se hortaretur in excidium
                        Italiae, auctore Ioue secuturum. Deinde post tergum respiciens intueri sibi
                        uisus est serpentem uastum cuncta populantem, audire etiam caeli fragorem,
                        nec non et nimbos cum maligna luce uisere. Interrogauit iuuenem praeeuntem
                        qui subsequatur. Ille ad haec ʻuidesʼ inquit ʻuides excidium Italiae: tace
                        et cetera permitte fatisʼ.</p><p><milestone unit="par" n="ext. 2"/> Alexander
                            Magn<supplied>u</supplied>s quiescens se interfici Cassandri dextera
                        uidit. Eodem ipso postea insidias ordinante, bibit uenenum.</p><p><milestone
                            unit="par" n="ext. 3"/> Simonides poeta Graecus ad littus appulit et
                        naufragum illic cadauer repertum sepeliuit. Dehinc quiescens ammonitus est
                        ab umbra sepulti ne die postero nauigaret. Quicumque soluerunt, in conspectu
                        eius summersi sunt. Simonides somnium uersibus cum laude
                            celebrauit.</p><p><milestone unit="par" n="ext. 4"/> Cum Persarum regi
                        uisum est per quietem quod Atys filius suus
                        pulcherrim<supplied>u</supplied>s fortissim<supplied>u</supplied>sque ferro
                        interficeretur, iuuenem bellis abstinuit, armamentarium adire non siuit,
                        remouit armigeros. Sed circum Olympum aper nimius coepit cuncta uastare et
                        rusticos sternere. Orauit filius ut ad interficiendam beluam mitteretur.
                        Optinuit. Sed lancea qua petitus aper fuerat ab eo adolescens cui commissus
                        fuerat occisus est.</p><p><milestone unit="par" n="ext. 8"/> Hamilcar dux
                        Carthaginiensium audissem sibi somnio uisus est quod Syracusis, quas
                        obsidebat, alio die cenaturus esset. Pugnauit spe uictoriae et in urbem
                            <supplied>h</supplied>arpagonibus raptus est.</p><p><milestone unit="par"
                            n="ext. 9"/> Alcibiades somniauit pallio se opertum; et amicae suae
                        tecto interea opertus est. </p>
                </div>
                                
                <div type="cap" n="8">
                    <p><hi rend="bold">DE MIRACVLIS</hi></p>
                    <p>
                        <milestone unit="par" n="1"/> Aulus Postumius dictator contra Mamilium ducem
                        Tusculanorum cum diu pugnaret ad lacum Regillum, Castor et Pollux inter
                        Romanos uisi sunt pugnantes.</p><p>P. Vatienus, ad urbem Romam nocte uadens,
                        uidit iuuenes albis equis sedentes, qui iusserunt ut die sequenti senatui
                        nuntiaret Persen regem Macedonum a Paulo esse captum. Vatienus quidem libens
                        laeta executus est, sed iussu senatus missus in carcerem est tamquam
                        incertorum locutor. Mox litteris Pauli de die uictoriaque certa res patuit.
                        Vatienus, solutus custodia, agrum dono accepit. Et Vatieno idem gemini uisi
                        ad lacum Iuturnae sudorem suum equorumque abluentes.</p><p><milestone
                            unit="par" n="2"/> Roma, laborans pestilentia per triennium, libros
                        consuluit Sibyllinos, quibus iubebatur ut ab Epidauro Aesculapius
                        exhiberetur. Missi legati sunt ad Graecam urbem, quos libenter Epidaurii
                        atque humaniter susceperunt. Ibidem se legatis serpens ostendit, raro ab
                        incolis nisi feliciter uisus. Cumque per triduum familiariter apparuisset,
                        cunctis inspectantibus subiit in trirerem Romanam et in tabernaculo legati
                        Quinti Burgoni collecto quieuit.</p><p>Vrbe profecti Romam sunt: anguis in
                        naui semper apparuit. Antium uentum est: descendit serpens ad limen templi
                        Aesculapii et triduo inter myrtos latuit, nec ad solitos cibos processit.
                        Dehinc rediit ad nauem, cumque uentum esset ad Tiberim, enatauit insulam, in
                        qua illi templum est constitutum, et mox sanitas Romanis
                            data.</p><p><milestone unit="par" n="3"/> Furius Camillus Veios cepit,
                        iussitque statuam Iunonis Monetae transferri. Vnus e militibus per iocum
                        interrogauit simulacrum num uellet ire Romam. Respondit
                            ʻuoloʼ.</p><p><milestone unit="par" n="4"/> Tum cum Coriolanum mater ab
                        urbis Romae reuocauit excidio, ad quartum lapidem uia Latina Fortunae
                        effigies bis locuta est his uerbis ʻrite m<supplied>e</supplied>, matronae,
                        dedistis, rite dicaruntʼ.</p><p><milestone unit="par" n="5"/> Valerius
                        Publicola, consul primus, cum expulso urbe Tarquinio contra Etruscos
                        Veientesque pugnaret, e proximo luco audita uox est ʻuno plus Etrusci
                        cadent, Romanus uictor abibit.ʼ Vtrumque uerum fuit.</p><p><milestone
                            unit="par" n="6"/> Gaius Fabricius Luscinius, consul et praecipuus
                        imperator, Thurinis auxilio erat contra Brut<supplied>t</supplied>ios
                        Lucanosque. Id cum militibus Romanis arduum uideretur, ut contra duas gentes
                        ualidas congrederentur, apparuit subito iuuenis ignotus, ad uirtutem Romanos
                        exercitus acuens, et cum tardiores forte sentiret, scalas gerens per
                        aduersas acies in hostium, accenditque Romanos pulchrae uirtutis hortatu.
                        Denique eo proelio a Romanis caesa sunt m. xx, capta m. v cum signis tribus
                        et duce <supplied>S</supplied>tat<supplied>i</supplied>o
                            <supplied>S</supplied>ta<supplied>t</supplied>ilio. Mane alio consul
                        Fabricius renuntiauit ei se uallarem coronam daturum qui in castrum primus
                        irruperat. Cum petere praemium nullus auderet, honos et manubiae Marti a
                        cunctis militibus cum deuota supplicatione delatae.</p><p><milestone
                            unit="par" n="7"/> Deos penates Aeneae Ascanius Lauinio Albam
                        transtulerat. Simulacra Lauinium sponte redieret. Rursus traducta Albam
                        repetiuere antiquiora delubra.</p><p><milestone unit="par" n="8"/> L. Cassium,
                        percussorem auunculi sui G. Iulii Caesaris, Octauianus Augustus bello est
                        persecutus.</p><p>Itaque, cum ad Philippos pugnaretur, Cassio uisum est quod
                        purpuratum Iulium Caesarem equo incitato in se irruentem uideret, et gemens
                        exclamauit: ʻcedamus, quando nec occidisse prodestʼ.</p><p><milestone
                            unit="par" n="9"/> L. Lentulus in Aegyptio littore forte conspexit
                        fragmentis scaphae humanum corpus exuri et militibus ait ʻqui scimus an
                        Pompei rogus sit?ʼ ignorans rem locutus est.</p><p><milestone unit="par"
                            n="11"/> Cum sacrarium Saliorum crematum esset, solus Romuli lituus
                        integer repertus est.</p><p>Exusta similiter aede Fortunae Serui Tulli statua
                        illaesa inuenta est, aliis concrematis.</p><p>Statua Quintae Claudiae uirginis
                        Vestae in area deum geminum euasit incendium, eius uidelicet quae
                        inhaerentem in uado Tiberis nauem uita dumtaxat: nam cum rea haberetur
                        incesti, ligauit proram zonula et ait ʻsi uirgo sum, sequereʼ, moxque nauis
                        mota ingressaque Romam est cum simulacro Matris deum, quod a Pessinunte
                        motum naui aduehebatur.</p><p><milestone unit="par" n="12"/> L. Lamia, uir
                        praetorius, mortuus rogoque impositus exclamauit, sed accensa extingui
                        flamma non potuit.</p><p><milestone unit="par" n="ext. 1"/> Pheretem Pamphilum
                        uirum Plato scribit in acie cecidisse et post decem dies collectum biduo
                        iacuisse. Dehinc in rogo recepisse uitam, plurimaque locutum quae uidisset
                        in morte.</p><p><milestone unit="par" n="ext. 2"/> Athenis quidam uir longe
                        doctissimus ictus lapide omnes sensus retinuit, oblitus est litterarum.
                        Durum homini, praesertim Atheniensi, damnum.</p><p><milestone unit="par"
                            n="ext. 3"/> Nausimenis Atheniensis uxor in incestu deprehendit filiam
                        filiumque permixtos. Muta exin perpetuo fuit.</p><p><milestone unit="par"
                            n="ext. 4"/> E contrario Echecles Samius athleta, cum uicisset nec
                        praemium ei daretur, antea mutus indignatione locutus est.</p><p><milestone
                            unit="par" n="ext. 5"/> Gorgias, apud Epirotas longe primus, in feretro
                        matris natus est: nam dum mulieris cadauer effertur, subito uagitus auditus
                            est.</p><p><milestone unit="par" n="ext. 6"/> Pheraeo Iasoni uomica uitae
                        periculum saepe faciebat. Hunc quidam gladio ex insidiis percussit et
                        uulnere rupit uomicam, sanauitque occisuri uoluntate.</p><p><milestone
                            unit="par" n="ext. 7"/> Simonides cenabat apud Scopan in
                            Thes<supplied>s</supplied>aliae oppido Cranone. Duo iuuenes ingressi
                        specie decora exegere Simonidem ut prodiret. Egresso eo triclinium cecidit
                        conuiuasque obruit. Cumque discerni ad sepulturam corpora confusa non
                        possent, Simonides ordinem quo quis accubuerat dixit, laudesque Pollucis et
                        Castoris salutis suae gratia carminibus celebrauit.</p><p><milestone
                            unit="par" n="ext. 9"/> Consulenti Philippo Apollo respondit ut a
                        quadriga caueret. Rex iussit equos numquam iugari. Vitauit etiam locum in
                            Boe<supplied>o</supplied>tia cui Arma nomen est. Sed princeps uel rex
                        Bithyniae Pausanias, qui eum uicit, <supplied>in</supplied> uagina gladii
                        cum quo Philippus occisus est caelatam quadrigam habuit.</p><p><milestone
                            unit="par" n="ext. 10"/> Calanus Indus, uictus ab Alexandro Macedone,
                        cum rogo se imposuisset, irridenter ab hoste uictore interrogatus est ecquid
                        uellet aut mandasset. Respondit ei Indus ʻcito te uideboʼ. Nec diu Alexander
                        superstes fuit. </p><p><milestone unit="par" n="ext. 12"/> Pausanias, filius
                        Prusiae Bithyni regis, pro superioribus dentibus unum os continuum pertinens
                        habuit, nec loquenti obstitit nouitas.</p><p><milestone unit="par" n="nou. 2"
                        /> Pyrrhi regis Epirotarum pollex e dextro pede remedio erat, si cuius renes
                        tumentes eo tetigisset. Idem Pyrrhus, cum ab Antigono uictore iussus esset
                        exuri, sic arsit ut pollex igni inueniretur intactus. Qui digitus aureo
                        loculo inclusus est et in antiquissimo templo Dodonaei Iouis conditus.
                        Praedictus Pyrrhus et Pausanias unum os pro dentibus habuerunt, sed
                        distinctum ad dentium similitudinem.</p><p><milestone unit="par" n="ext. 13"/>
                        Mitridatis et Laudiciae filia Tricipitina geminatis dentium ordinibus turpis
                        fuit. Quae patrem a Pompeio uictum secuta est.</p><p><milestone unit="par"
                            n="ext. 14"/> A Lilybaeo egredientes naues Clipea Africae ciuitate
                        Strabo quidam speculans numerabat.</p><p><milestone unit="par" n="ext. 15"/>
                        Aristomenes Messenius callidissimus aduersus Athenienses fuit. Quem tandem
                        captum aperuerunt, corque pilosum repererunt.</p><p><milestone unit="par"
                            n="ext. 17"/> Polystratus et Hippoclides et uno die nati sunt et ambo
                        Epicurei fuerunt, communibus usi discipulis sunt et patrimoniis, eodemque
                        momento sunt mortui.</p><p><milestone unit="par" n="ext. 18"/> Creteneses
                        caprae, cum confixae sunt, herbam diptamum comedunt et tela uisceribus
                        eiectant.</p><p>Caprae in Cephalia non semper aquas potant, sed per maiorem
                        anni partem aperto ore sunt cadentesque aquas excipiunt.</p><p>In templo
                        Iunonis Laciniae numquam ex ara cinis uento depellitur.</p><p><milestone
                            unit="par" n="nou. 3"/> In Assyria et apud Medos ea
                            ui<supplied>s</supplied> interdum uento est ut correpti equites
                        peditesque in ducenta stadia per aerem leuentur.</p><p><milestone unit="par"
                            n="ext. 19"/> Non est incognitum tantae magnitudinis serpentem exercitui
                        Atilii Reguli iuxta Bagradam Africae amnem infestum fuisse, ut pugna contra
                        eum esset in unda, cumque configi iaculis pro corii uastitate non posset,
                        balistis et saxis esse intere<supplied>m</supplied>ptum, eiusque tergum
                        centum et uiginti pedibus extentum in ostentationem miraculi Romam
                            missum.</p><p><milestone unit="par" n="nou. 4"/> Bura et Helice urbes in
                        Achaico littore fluctibus obrutae sunt terraeque motu esse
                        desierunt.</p><p>Item et Myrna, Asiae ciuitas potens. </p>
                </div>
            </div>
           
            <div type="lib" n="II"><head>II. DE INSTITVTIS ANTIQVIS</head>
                <div type="cap" n="1">
                    <p>
                        <milestone unit="par" n="1"/> Inituri matrimonium ueteres, sicut in rebus
                        cunctis, auspicia colligebant. Qua consuetudine taedae auspices dicuntur
                        quae nuptiis adhibentur.</p><p><milestone unit="par" n="2"/> Olim accumbentes
                        uiri cibum capiebant uxoribus ad mensam sedentibus. Hinc illa pictura,
                        discumbens Iupiter sedentes Iuno et Minerua.</p><p><milestone unit="par" n="3"
                        /> Pudicitiae in tantum fautum Romae est ut mulier post primum maritum uidua
                        permanens publice coronaretur. Sed bello ciuili Caesaris atque Pompei in
                        tantum est pop. Rom. at<supplied>t</supplied>ritus ut poena orbis et
                        caelibibus dicaretur. <milestone unit="par" n="4"/> Tam sancta fides
                        matrimoniorum fuit ut per annos n. cl ab urbe condita nulli Romae
                        diuorterint. Primus igitur Spurius Caruillus sterilem repudiauit notatusque
                            est.</p><p><milestone unit="par" n="5"/> Matrona, si in ius uocata est,
                        pro pudicitiae reuerentia ab apparitore publico tacta non est.</p><p>Matronis
                        Romae aliquandiu uino uti non licuit in custodiam pudoris.</p><p>Securi
                        pudicitiae Romani auro et gemmis et purpura uti matronas siuerunt: neque
                        culta enim concupiscenda sedebat aut quisquam alienum matrimonium impudice
                            uidebat.</p><p><milestone unit="par" n="6"/> Nulla uel certe rara iurgia
                        inter coniuges erant, uerum si quid, ibatur in templum Viriplacae ad
                        Palatinum montem. Illic dictis quae inter ipsos erant, concordes
                            reuertebantur.</p><p><milestone unit="par" n="7"/> Apud priscos nec gener
                        cum socero nec puber cum patre filius lauauit, nec in conspectu simulacrorum
                        turpia corporis nudabantur.</p><p><milestone unit="par" n="8"/> Sollemni
                        conuiuio tantum cognati conueniebant, quod charistia uocabatur. Tum diis
                        arbitris et consanguineis mediis, si qua erant, iurgia proferebantur, et
                        dicta atque aestimata deponebantur.</p><p><milestone unit="par" n="9"/> Senes
                        olim alienos iuuenes pro suis habebant. Inuicem adolescentes grandioribus
                        quasi patribus deferebant, oluuos prosequebantur ad curiam, manebantque in
                        obseruatione donec reducerent.</p><p>Adolescentes ad conuiuium rogati
                        quaerebant de conuiuis, ne forte ob reuerentiam senum habituri locos non
                        essent. Ammissi ad mensam parcissime loquebantur, primique
                            surgebant.</p><p><milestone unit="par" n="10"/> Senes in conuiuiis maiorum
                        laudes carminibus celebratas tibiis canebant ad incendendam exemplis
                        iuuentutem. </p>
                </div>
               
                <div type="cap" n="2">
                    <p>
                        <milestone unit="par" n="1"/> Multis saeculis durauit ut dicta in curia in
                        uulgus non exirent. Senatus autem secreto decreuerat bellum Punicum tertium.
                        Hoc Q. Fabius Maximus P. C<supplied>r</supplied>asso quaestorio uiro in
                        itinere narrauit, ob quod factum Maximus a consulibus tanquam proditor
                        secreti obiurgatus est.</p><p>Eumenes, rex Asiae, senatui prodidit Persen
                        bellum parare. Quid tum rex locutus sit, quid senatus decreuerit, ante
                        Persen captum sciuit nemo.</p><p><milestone unit="par" n="4"/> Inter consulem
                        proximumque nullus ammittebatur. Denique Quintus Fabius Maximus uir ultimae
                        senectutis post quintum consulatum suum rogatus a filio annixus iret ad
                        colloquium Samnitum, noluit memor moris.</p><p>Idem Fabius ad
                            <supplied>filium</supplied> consulem legatus Suessam missus, cum in
                        conspectu consulis nec equo desiluerit nec caput deoperuerit, rectius per
                        lictorem mandante filio utrumque fecit. Quod probauit pater. Scilicet
                        reputans consuli publice obsequendum fuisse, privatim patri, Fabius ad
                        explorandam filii constantiam non obsequebatur.</p><p><milestone unit="par"
                            n="6"/> Ne qua mora consiliis publicis esset, certo loco extra curiam
                        senatus sedebat, qui locus hodie senaculum dicitur. Inde citabatur in
                        curiam, non ut nunc cogebatur edictis.</p><p><milestone unit="par" n="9"/>
                        Remus et Romulus sub monte Palatino permissu Numitoris aui Romae fundamenta
                        iecerunt, eoque loco sacris operati sunt. Tum largiore uino usi indutique
                        caprarum pellibus, quas immolauerant, iocantes cum pastoribus in obuios
                        irruerunt. Sacrorum morem diu equites Rom. exercuere.</p><p>Q. Fabius
                            instituit ut equites idibus Iuliis trabeati incederent.</p><p>Cum P. Decius
                        comitia in uulgi potestate posuisset, censor Fabius fore sequentes in
                        quatuor ordines descripsit urbanasque tribus appellauit. Hoc Maximi
                        cognomentum meruit, quamuis bello clarus esset. </p>
                </div>
               
                <div type="cap" n="3">
                    <p>
                        <milestone unit="par" n="1"/>Sponte se iuuentus olim militiae offerebat, ne
                        censi capite militarent ac periculose committerentur arma qui tributa
                        penderent. Primus G. Marius capite censos in sacramentum
                            rogauit.</p><p><milestone unit="par" n="2"/> Fisi uirtute Romani sine
                        artificio dimicabant. Itaque P. Ru<supplied>ti</supplied>lio et Gn. Mallio
                        conss. e ludo gladiatorio doctores accersiti sunt, ut inferre ictus ac
                        declinare monstrarent, adiutaque est artificio fortitudo. </p>
                </div>
                              
                <div type="cap" n="4">
                    <p><hi rend="bold">DE SPECTACVLIS</hi></p>
                    <p>
                        <milestone unit="par" n="2"/>Messala censor primus theatrum Romae fecit.
                        Senatus decreuit ne sedentes ludos spectarent, siue urbani siue qui a foris
                        mille passibus abessent, ne fortitudo mollesceret.</p><p><milestone unit="par"
                            n="3"/>Indiscretus a senatu populus per annos dlviii in spectaculis
                        fuit. Atilius itaque Serranus et L. Scribonius aediles, cum Megalensia
                        ederent, senatui locum dederunt. Quod prius facere conatus Scipio est, sed
                        populum laesit nouitatem praecepit.</p><p><milestone unit="par" n="4"/>Praeter
                        circenses spectacula Romae aliquandiu nulla erant, sed populo pestilentia
                        laborante in laudes deorum carmina incompta conscripta sunt. Adiectae
                        Etruscae saltationes eque Etruria accersitus ludius, id est princeps
                        scenicorum, qui Histrio uoca<supplied>ba</supplied>tur, isque et motu
                        corporis et sono uocis rudem populum delectauit. In cuius honorem istius
                        modi artifices histriones dicti sunt. A ludio tracta est editio
                        ludorum.</p><p>Atellana scaena uel comica fabula ab Oscis accita est, ceteris
                        seuerior et digna grauitate Romana. Et cum alii scenici infames sint, hi
                            <supplied>n</supplied>ec tribu arcebantur nec a stipendiis militaribus
                            repellebantur.</p><p><milestone unit="par" n="6"/>Catulus primus exemplo
                        Campanae luxuriae uelis in theatro spectantes ab aestu defendit.</p><p>Gn.
                        Pompeius aquas induxit per quasdam semitas fistularum, ut uaporem leniret
                            aestatis.</p><p><milestone unit="par" n="5"/>Saeculares ludi, qui post
                        annum centesimum ueniunt, a Valerio Publicola imperatore primum instituti et
                        in honorem Ditis patris Proserpinaeque celebrati sunt apud eam
                            ara<supplied>m</supplied> quam ipsorum numinum titulo inscriptam
                        Valesius locuples rusticanus pro trium filiorum sibi reddita sospitate
                        celebratur inuenerat, ad quam et nigris hostiis immolabatur et
                            lectiste<supplied>r</supplied>nia excitabantur et nocturnis ludis festa
                        agebantur, uotis publice nuncupatis pro salute Romana.</p><p><milestone
                            unit="par" n="6"/> Q. Claudius primus scenam pictis tabulis adornauit,
                        G. Antonius auro, Petreius ebore. P. Lentulus <supplied>S</supplied>pinther
                        exquisitum cultum uestis induxit. Piget longius prosequi et tibicinum cultus
                            a<supplied>c</supplied> multitudinem loqui aut canentium eneruatos
                        modos, ut etiam mimorum turpitudines. Quae omnia prius in dissimulationem
                        laboris parabantur, nunc dantur in incendium libidinis.</p><p><milestone
                            unit="par" n="7"/> Munus gladiatorium datum Romae est primum in honorem
                        defunctorum, scilicet filii Bruti Marco et Deci<supplied>m</supplied>o
                        Brutis conss. tum Appii Claudii et Quinti Fuluii. Athletas Marcus Scaurus
                        aedilis primus induxit. </p>
                </div>
                
                <div type="cap" n="5">
                    <p><hi rend="bold">DE STATVA AVRATA</hi></p>
                    <p>
                        <milestone unit="par" n="1"/> Marcus Acilius G<supplied>l</supplied>abrio ex
                        uoto aedem dedicauerat ob id quod regem Antiochum apud
                            T<supplied>h</supplied>ermopylas felici uicisset euentu. In aede statuam
                        auratam patri posuit. Nec in Italia nec Romae cuiquam prius inaurata statua fuit.</p><p>
                        <hi rend="bold">DE IVRE RELIGIONIS PVBLICATO</hi>
                        </p><p><milestone unit="par" n="2"/> Solis pontificibus ius sacrorum et ciuile
                        notum ante fuit. Verum Gn. Flauius scriba, natus a patre libertino, formulas
                        sacras uerbis apertioribus expediuit et in notitiam populi publicauit. Ob
                        hoc a populo creatus est aedilis curulis. Idem, cum uenisset ad collegam
                        aegrum, refertum nobilibus cubiculum forte deprehendit. Cui cum locus non
                        daretur, sellam curule<supplied>m</supplied> ex<supplied>h</supplied>iberi
                        sibi iussit atque in ea, quae erat potestatis sella, consedit.</p><p>
                        <hi rend="bold">DE RITV PERSONARVM CAPITI INDVCENDARVM</hi>
                        </p><p><milestone unit="par" n="4"/> Tibicines in templo Iouis quaedam ex ritu
                        antiquitatis ludicra et liberiora faciebant. Quae exercere prohibiti per
                        senatus consultum, irati deinde se Tibur sponte propria transtulerunt.
                        Cumque sacris usuique deessent, repetiti sunt per legatos. Noluerunt
                        reuerti. Quodam tempore Tiburtini ferias simulauerunt, ebriosque eos
                        plaustris Romam reuexerunt. Tum secutum est ut personas sumerent uelarentque
                        uultus pudore, quo<supplied>d</supplied> temulenti fuerant. Exinde usu
                        personarum est consuetudo seruata.</p><p><milestone unit="par" n="nou. 5"/>
                        Nobili cuique quaestum facere turpe erat Romae. Apud Poenos uero uel
                        turpiter lucrum facere honestum putabatur.</p><p>
                        <hi rend="bold">DE RITV DIVERSARVM GENTIVM</hi>
                        </p><p><milestone unit="par" n="5"/> Veteres Romani ad frugalitatem probandam
                        pro foribus uescebantur et crebrius pulte quam pane. </p>
                </div>
                
                <div type="cap" n="6">
                    <p>
                        <milestone unit="par" n="1"/> Spartana ciuitas aliquamdiu ciues suos adire
                        Asiam uetuit ex metu ne luxuriam imitatione consuescerent: acceperat enim
                        districtissimorum hominum disciplinam supra satietatem illic epulas in usu
                        esse, uestem delicatam, unguenti odorem, quae etiam seueros emolliunt
                        mores.</p><p>Iones primi in conuiuiis unguenta coronasque sumpserunt, et
                        induxerunt se<supplied>cun</supplied>dae mensae delicatiora conuiuia et uini
                        haustum uetustioris. Pausanias rex Lacedaemoniorum, ut primus in Asiam
                        uidit, in eius luxuriam ac lasciuiam solutus est, exercitumque praedurum
                        indulgentius habendo corrupit.</p><p><milestone unit="par" n="2"/> Spartani
                        dimicaturi tibiae modulo impellebantur in bellum anapaestico metro.</p><p>Idem
                        rursus et coccinis tunicis utebantur in proelio, ne sanguinem eorum hostis
                        uideret alacriorque fieret, cum se uulnus intulisse
                            cognosceret.</p><p><milestone unit="par" n="nou. 6"/> Apud eosdem
                        Spartanos pueri et mitti cocco flagris tenuissimis caedebantur, hortantibus
                        ad patientiam uerberum parentibus. Quorum puerorum si quis uel corpus
                        subtraxisset uel gestu aliquo doloris sensum significasset, remouebatur ut
                        uictus. Plerumque autem usque in periculum uitae et largam sanguinis
                        effusionem plagas perferentes quales futuri essent a prima aetate
                            pollicebantur.</p><p><milestone unit="par" n="3"/> Vt
                            Laced<supplied>aem</supplied>onii militaribus disciplinis, ita
                        Athenienses ciuicis officiis impense studebant. Illic erat pulcrum
                        adolescentem fortiter facere, hic bene in foro dicere siue in gumnosus
                            eminere.</p><p><milestone unit="par" n="4"/> Principes Atheniensium uitas
                        omnium requirebant et eas in consiliis publica<supplied>ba</supplied>nt, ut
                        laus uel poena meritis apteque decerneretur.</p><p><milestone unit="par" n="5"
                        /> Bonos ciues ramis duobus olivae innexis publice coronabant, qui honos
                        primum Pericli delatus est. Apud eosdem ciues Atticos ingratus libertus in
                        seruitute reuocabatu<supplied>r</supplied>.</p><p><milestone unit="par" n="7"
                        /> Massilienses tres pariter manu mitti uetabant. Ingratis libertis tres
                        culpas remittebant, post quartam in seruitutis iura reuocabant.</p><p>Idem
                        Massilienses s<supplied>c</supplied>enicis ludis abstinebant, ne assiduitas
                        spectaculi ueniret in morum corruptelam.</p><p>Idem mendicis cibum non dabant
                        quasi petris.</p><p>Apud eosdem glad<supplied>i</supplied>us publice erat, quo
                        noxii iugulabantur.</p><p>Funera idem sine lacrimis prosequebantur et sacro
                        die suos quisque efferebat epulis celebratis: mortem quippe in bonis
                        aestimabant.</p><p>Venenum apud eosdem Massilienses confectum ex cicuta
                        seruatum publice habebatur, ac licito reddenti in senatu causas mortis
                        uoluntariae haurire permittebatur. Quae consuetudo de Graecia in Galliam cum
                        gente translata est: nam illic dolore aut aliquo genere acerbitatis accepto
                        ad mortem confugiebatur. Multi etiam senes et anus uitae ultimum non
                        expectauerunt, auidi melioris per mortem condicionis.</p><p><milestone
                            unit="par" n="9"/> Cum telo portas hospes non ingrediebatur, ne esset
                            formidini.</p><p><milestone unit="par" n="nou. 7"/> Capillum rutilum sibi
                        cocta faciebant Spartani. Docebant etiam filios furari.</p><p><milestone
                            unit="par" n="nou. 8"/> Eraclei Thebanique permisere passim ut ingenui
                        pueri amarentur, nec inhonestum putauere eosdem corrumpi.</p><p><milestone
                            unit="par" n="nou. 9"/> Lacedaemonii osculorum licentiam dedere et
                        concubitus, uerum palliis interiectis.</p><p><milestone unit="par" n="nou. 10"
                        /> Apud Romanos triennio pubes inducebantur in castra ante
                            militiam.</p><p><milestone unit="par" n="11"/> Cimbri et Celtiberi laeti
                        in bello peribant, in morbo cum lamentis.</p><p>Amisso duce uiuere Celtiberis
                        illicitum uidebatur.</p><p><milestone unit="par" n="12"/> Thraces natales
                        hominum deflent, at funera canticis celebrant. <milestone unit="par" n="13"
                        /> Si quis uero contra morem gentis luget, feminea ueste utitur, quoniam in
                        sexu uidetur esse mollitus.</p><p><milestone unit="par" n="14"/> Apud Indos
                        plurimae singulis uxores sunt. Defuncto uiro in iudicium uenitur a feminis,
                        ut clareat quem impensissime amauerit. Victrix rogum laeta conscendit,
                        ceteris inuidentibus.</p><p><milestone unit="par" n="15"/> Apud Cirtenses
                        corporis quaestu dotem parabant, auctumque turpiter matrimonium pecuniae
                        foeditate faciebant.</p><p><milestone unit="par" n="16"/> Persae ante
                        septennium liberos non uident, orbitatem de immaturis
                            timentes.</p><p><milestone unit="par" n="17"/> Numidarum reges humile
                        putauerunt cuiquam priuato osculum dare. Et in castris mos idem. </p>
                </div>
                
               
                <div type="cap" n="7">
                    <p><hi rend="bold">DE MILITARI DISCIPLINA</hi></p>
                    <p>
                        <milestone unit="par" n="1"/> Scipio Africanus, Numantiam missus, omnia quae
                        uoluptatis causa haberentur in castris seuero mox summoueri iussit edicto.
                        Denique scortorum duo milia cum lixis e procinctu loci eius eiecta sunt,
                        tantumque subito sub districto duce profecit exercitus ut Numantiam diu
                        perniciosissimam nobis breui solo exaequaret.</p><p><milestone unit="par"
                            n="3"/> P. Rupilius, consul in Siciliam dimicans contra fugitiuos, Q.
                        Fabium generum conuiciis publice lacessitum prouincia expulit, quia
                            Taurom<supplied>en</supplied>itanam arcem in cursu belli fugitiuorum
                            prodidisset.</p><p><milestone unit="par" n="5"/> Censor Fuluius Flaccus
                        fratrem Fuluium, quod quosdam iniussu consulis sub commeatu dimisisset,
                        senatu depulit.</p><p><milestone unit="par" n="6"/> Postumius dictator Aulum
                        Postumium filium, quod iniussu in hostem processerat, quamuis uictorem
                        iussit securi percuti.</p><p>Torquatus quoque consul bello Gallico, ad comitia
                        Romana descendens, filio castra commisit sub praecepto tali, ne eo absente
                        pugnaret. Adolescens tamen prouocatus erupit et uicit. Regressus Mallius pro
                        uictoria filium in contione laudauit, sed morte eius militarem tenuit
                        disciplinam: securi enim est percussus adolescens.</p><p><milestone unit="par"
                            n="7"/> L. Minucius cons. missus est contra Aequos et Faliscos, cumque
                        eius castra coepissent ab hostibus obsideri, L.
                        Quint<supplied>i</supplied>us Cincin<supplied>n</supplied>atus in auxilium
                        missus hostes subiugauit et consulem magistratu depulit, quod castris se non
                        armis defendisset.</p><p><milestone unit="par" n="12"/> Africanus Scipio
                        deuicta Carthagine Romanos transfugas crucibus affixit, Latinos securi
                            percussit.</p><p><milestone unit="par" n="13"/> Posterior Africanus
                        desertores de auxiliis sociorum in spectaculo bestiis
                            obiecit.</p><p><milestone unit="par" n="14"/> L. Paulus eos qui pugnante
                        se contra Persen deseruerant subdidit elephantis, ut eorum pedibus
                            tererentur.</p><p><milestone unit="par" n="15"/> Rex
                            Pyrr<supplied>h</supplied>us, cum plurimos ex Romanis sub Tarento
                        cepisset, ultro remisit. Senatus decreuit ut qui equites fuerant pedites
                        militarent, qui pedites funditores fierent. Insuper adiectum ne intra castra
                        essent neue uel uallo uterentur, ne pellibus tentoria haberent: isque miles
                        ad tentoria rediret qui ex hoste duo spolia retulisset. Haec eos poena
                        fortissimos fecit.</p><p>Eos qui Cannensi clade deseruerant socios omni
                        ignominia senatus affici iussit.</p><p>Q. Petilius cons., aduersus Ligures
                        pugnans, cessante exercitu interemptus est. Decreuit senatus ut legio quae
                        se pro imperatore morti non obiecisset annonae stipendio careret, aes
                        solitum non acciperet, ut ignominia affectos seruatae inhoneste uitae
                            pigeret.</p><p><milestone unit="par" n="ext. 1"/> Apud Carthaginienses
                        imp., si male usus consilio fuisset in bello, quam uictor cruci
                            figebatur.</p><p><milestone unit="par" n="ext. 2"/> Clearchus, dux
                        Lacedaemoniorum, dicebat a milite plus imp. timeri quam hostem
                        debere.</p><p>Lacedaemoniorum matres procedentibus in bellum filiis dicebant
                        ut aut uictores redirent aut occisi scutis referrentur. </p>
                </div>
              
                <div type="cap" n="8">
                    <p><hi rend="bold">DE IVRE TRIVMPHANDI</hi></p>
                    <p>
                        <milestone unit="par" n="1"/> Lege cautum fuit ne quis triumpharet nisi
                        hostium .m. v una acie strauisset.</p><p><milestone unit="par" n="3"/> G.
                        Fuluius Flaccus, cum rem bene gessisset, delatum a senatu triumphum
                            spreuit.</p><p><milestone unit="par" n="4"/> Q. Fuluius et L. Opimius,
                        Fuluius unus Capua recepta, alter idem Opimius uictis Fregellanis, contra
                        petitum triumphum triumphandi ius non tenuerunt, non quod strenui non
                        fuerint, sed pronuntiatum est his triumphum deberi qui imperium p. R.
                        auxissent, non qui recuperassent quae fuissent rei publicae.</p><p><milestone
                            unit="par" n="7"/> Belli ciuilis uictor neque imperatoris nomen meruit
                        neque triumphauit neque diis gratias egit: quamuis enim imperatoribus,
                        ciuium tamen uictoribus inuiti fauerunt. </p>
                </div>
                
                <div type="cap" n="9">
                    <p><hi rend="bold">DE CENSORIA NOTA</hi></p>
                    <p>
                        <milestone unit="par" n="8"/> Post Cannensem cladem M. Metellus quaestor
                        multique equites Romani dignitate deiecti et in
                            aerario<supplied>s</supplied> relati sunt a M. Atilio Regulo et L. Furio
                            P<supplied>h</supplied>ilo censoribus, ob id quod iurauerant se Italia
                        abituros. </p>
                </div>
               
                <div type="cap" n="10">
                    <p><hi rend="bold">DE VENERATIONE</hi></p>
                    <p>
                        <milestone unit="par" n="2"/> Superioris Africani filium captum rex
                        Antiochus et liberaliter habuit et maturissime ad patrem remisit, a quo
                        finibus pellebatur.</p><p>Idem Africanus priuatus in
                            Liter<supplied>n</supplied>ino rure egebat. Subito aduertit ad uillam
                        uenientium multitudinem piratarum. Tecta per domesticos iussit
                        armari.</p><p>Quod cum duces piratarum aduertissent, remotis sociis
                        abiectisque armis orare coeperunt ne quid in eos aspere facerent aut ne ab
                        his timerent. Venisse uti liceret his frui conspectu tanti uiri. Quod cum
                        Scipio audisset, patefieri ianuam introuocarique eos iubet. Tum piratae
                        tanquam templi postibus adoratis ingressi sunt, et amplexi dexteram
                        Scipionis osculis coluerunt, ac reliquere dona tamquam deo dicata, et laeti
                        ac beatudine suam classem conscenderunt. </p>
                </div>
            </div>
            
            
            <div type="lib" n="III"><head>III. DE INDOLE PVERILI</head>
                <div type="cap" n="1">
                    <p>
                        <milestone unit="par" n="2"/> Idem Cato, cum proscriptorum ciuium capita in
                        atrio Sullae uideret, interrogauit Sarpedonem suum paedagogum cur tam
                        cruentum tyrannum nullus occideret. Respondit deesse uolentibus facultatem.
                        Dari sibi Cato ferrum a proprio pedissequo poposcit, eo quod timeri ad haec
                        audenda non posset. Postea paedagogus numquam intromisit Catonem
                            qui<supplied>n</supplied> prius sinum eius scrutaretur.</p><p><milestone
                            unit="par" n="3"/> Faustus, filius Sullae, in
                        sc<supplied>h</supplied>ola degens patrem proscribentem aperta saepe uoce
                        laudabat, dicens idem se facturum cum potitus rerum fuisset. Audit G.
                        Cassius condiscipulum et colapho ferit. O manum iam
                            tyrannicidam!</p><p><milestone unit="par" n="1"/> Aemilius Lepidus uix
                        pubes in acie hostem strauit, tum cum res militaris sola laudi erat, et
                        ciuem protexit. Ob quae merita ex senatus consulto statua eius posita est in
                        Captolio cum bulla atque praetexta. </p>
                </div>
               
                <div type="cap" n="2">
                    <p> <hi rend="bold">DE FORTITVDINE</hi></p>
                    <p>
                        <milestone unit="par" n="1"/> Horatius Cocles, cum Etrusci in urbem Romam
                        insistenter irruerent per pontem sublicium Tiberis, in pontis fronte hosti
                        obstitit solus, donec quod leonem erat dirueretur. Denique soluta compage
                        per ciues, ubi accepit fragorem, cum armis se in Tiberim dedit, ac pariter
                        et hostium uictor et fluminis superiecta Etruscorum tela
                            uitauit.</p><p><milestone unit="par" n="2"/>Cloelia uirgo haud dissimilis
                        facti et uirtutis. Haec post exiguum temporis interuallum per eundem alueum
                        ruptis uinculis innatauit. Obses quip<supplied>pe</supplied> Porsennae data,
                        uigiles fefellit et conscenso equo per Tiberim Romam rediit. Statua ei
                        equestris ex senatus consulto data.</p><p><milestone unit="par" n="nou. 11"/>
                        Sertorius loricatus, hastam rixam oculo gerens, Rhodanum
                            transnatauit.</p><p><milestone unit="par" n="7"/>Gallis uictoribus duce
                        Brenno cum sola arx et Capitolium ad tuitionem p. R. esse coepisset neque
                        his spatiis omnis recipi turba uel nobilium ciuium posset, ex consilio senes
                        planis recepti sunt, et electi missi iuuenes ad tutiora ut ualerent tuenda.
                        Tum senatores cum insignibus honorum quos gesserant et sacerdotiorum,
                        apertis ubi <gap/></p>
                </div>
            </div>
            
        </body>
    </text>

</TEI>
