<?xml version="1.0" encoding="UTF-8"?>
<?oxygen RNGSchema="file:teilite.rnc" type="compact"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Itinerarium Alexandri</title>
                <author>Anonymus</author>
                <respStmt>
                    <resp>Correzione linguistica</resp>
                    <name>Raffaella Tabacco</name>
                </respStmt>
                <respStmt>
                    <resp>Codifica XML</resp>
                    <name>Raffaella Tabacco</name>
                </respStmt>
            </titleStmt>
            <publicationStmt>
                <publisher>digilibLT</publisher>
                <pubPlace>Vercelli</pubPlace>
                <date>2011</date>
                <availability>
                    <p><ref target="http://creativecommons.org/licenses/by-nc-sa/3.0/it/"/></p>
                </availability>
                <idno>dlt000297</idno>
            </publicationStmt>
            <sourceDesc>
                <p>Itinerarium Alexandri, Testo, apparato critico, introduzione, traduzione e
                    commento a cura di Raffaella Tabacco, Firenze, Olschki, 2000</p>
            </sourceDesc>
        </fileDesc>
        <encodingDesc>
            <projectDesc>
                <p>digilibLT. Biblioteca digitale di testi latini tardoantichi.</p>
                <p>Progetto diretto da Raffaella Tabacco (responsabile della ricerca) e Maurizio Lana</p>
            </projectDesc>
            <editorialDecl>
                                
                <p><hi rend="bold">Note di trascrizione e codifica del progetto digilibLT </hi></p>
                <p>Abbiamo riportato solo il testo stabilito dall'edizione di riferimento non seguendone
                    l'impaginazione. Sono stati invece esclusi dalla digitalizzazione apparati, introduzioni, note
                    e commenti e ogni altro contenuto redatto da editori moderni. </p>
                <p> I testi sono stati sottoposti a doppia rilettura integrale per garantire la massima
                    correttezza di trascrizione</p>
                <p>Abbiamo normalizzato le U maiuscole in V seguendo invece l'edizione di riferimento per la
                    distinzione u/v minuscole.</p>
                <p> Non è stato normalizzato l'uso delle virgolette e dei trattini.</p>
                <p> Non è stata normalizzata la formattazione nell'intero <hi rend="italic">corpus</hi>:
                    grassetto, corsivo, spaziatura espansa.</p>
                <p>Sono stati normalizzati e marcati nel modo seguente i diacritici.<lb/> espunzioni:
                    <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
                    <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
                    si visualizzano †testo† e †testo<lb/> lacuna materiale: <![CDATA[<gap/>]]> si visualizza
                    [...]<lb/> lacuna integrata dagli editori:
                    <![CDATA[<supplied><gap/></supplied> si visualizza <...>]]>
                </p>
                <p>Sono stati marcati i termini in lingua greca
                    <![CDATA[<foreign xml:lang="grc">αγβ</foreign>]]>
                </p>
                <p>Ulteriori informazioni sulle norme di trascrizione e codifica su <ref
                    target="http://digiliblt.lett.unipmn.it/upload/docs/note_di_trascrizione_e_di_codifica.pdf"
                    >Note di trascrizione e codifica di testi latini tardoantichi
                    [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
            </editorialDecl>
                    </encodingDesc>
        <profileDesc>
            <langUsage>
                <language ident="la">Latino</language>
            </langUsage>
        </profileDesc>
    </teiHeader>

    <text>
        <body>
           <div type="opus"><head>Itinerarium Alexandri</head>
                <p>
                    <milestone unit="cap" n="1"/>
                    <milestone unit="par" n="1"/> Dextrum admodum sciens et omine tibi et magisterio
                    futurorum, domine Constanti, bonis melior imperator, si orso feliciter iam
                    accinctoque Persicam expeditionem itinerarium principum eodem opere gloriosorum,
                    Alexandri scilicet Magni Traianique, componerem, libens sane et laboris cum
                    amore succubui, quod quidem meum uelle enim id et exigit sui pensique est,
                    quodque regentium prospera in partem subditos uocant. </p>
                <p>
                    <milestone unit="par" n="2"/> Ac si quid ex eo iuuerim uel praeierim uicem sciam
                    in me etiam redundaturam, quoniam quisque mortalium iure naturae in eo se plus
                    diligit, a quo ipse defenditur. Sed enim quamuis factorum egregiorum inops
                    lingua testis ignobilis, ego tamen audacter innumeris subeo, non meis fretus,
                    uerum externi ingenii uiribus, nec de loquacium numero uilibus usus auctoribus,
                    sed quos fidei amicissimos uetus censura pronuntiat, quosque istic qua potui
                    tibi circumcisa satis curiositate collegi, adhibito sane uerborum cultu
                    restrictius, quoniam uoti communis utilitas non priuatae iactantiae gloria
                    petebatur. </p>
                <p>
                    <milestone unit="cap" n="2"/>
                    <milestone unit="par" n="3"/> Itinerarium denique pro breuiario superscripsi
                    castigans operis eius etiam nomine facultatem, scilicet ut
                        i<supplied>n</supplied>cent<supplied>iuum</supplied> uirtutibus tuis, cum
                    animo, quippe sitienti laudis, irritamento est, in causa olim pari scire
                    obsecutam rationi fortunam, praesertim cum illinc tu res martias auspicere, ubi
                    quisque fidentior emerita imperia sublimarint, triumphorumque tu exim stipendiis
                    imbuare, ubi quisque felicior praegestis apicem posiuere; scilicet ut, dum
                    iuuentae conatus paternis maturitatibus admoliris, inclitorum quam maxime
                    principum merita superuadas, quorumque protinus tete in omni hac parilitate nec
                    consilii paeniteat nec pudeat uero fortunae. </p>
                <p>
                    <milestone unit="par" n="4"/> Quamquam scio maiora longe felicioraque, quae
                    profecto sint uobis exempla de maximis Constantinis patre uel fratre, certe quae
                    priora sunt tempore, etiamsi meritis secunda tu feceris, ipsos illis, si quis
                    functis est sensus, uoto accessuros existimo. <milestone unit="par" n="5"/>
                    Tibique in Persas hereditarium munus est: ut qui Romana tamdiu arma tremuerunt,
                    per te tandem ad nostratium nomen recepti interque prouincias uestras ciuitate
                    Romana donati, discant esse beneficio iubentium liberi, qui omnes illic fastibus
                    regiis milites bello, serui pace censentur. </p>
                <p>
                    <milestone unit="cap" n="3"/>
                    <milestone unit="par" n="6"/> Igitur si Terentius Varro Gnaeo Pompeio olim per
                    Hispanias militaturo librum illum Ephemeridos sub nomine laborauit, ut inhabiles
                    res eidem <supplied>ad</supplied>gressuro scire esset ex facili inclinationem
                    oceani, utque omnes reliquos motus aerios praescientiae fide peteret uel
                    declinaret, cur ego tibi, rem nostrae salutis adgresso, non ut ex bona flamma
                    uirtutum hanc facem praeferam? Quoniam quantum ingenio minor, tantum hoc uoto
                    Varrone sum potior, uti uel inde quamquam corporis liber, animi tamen uobis
                    militem uiribus. </p>
                <p>
                    <milestone unit="par" n="7"/> Modo indicio sim quam illi uiam fortitudini
                    strauerint, quae tibi nunc pro omnium salute carpenda est. Neque enim ego hic
                    elegantiam sermonis affecto, cui de commodo usus ipsius laboratur, cum sit
                    felicitas maior tali in opere uersanti praeisse quod prosit quam composuisse
                    quod placeat; ut quo segnitior fuerit dicti simplicitas, hoc et fidei plus et
                    luminis habeat enarratio; quippe quoniam in talibus ueritas palmam rapuerit
                    eloquentiae, quae ubi arte protegitur scriptor pro auctore laudatur. </p>
                <p>
                    <milestone unit="cap" n="4"/>
                    <milestone unit="par" n="8"/> Sed mihi hic et materiae parilitas blanda est et
                    germanitas spei de te scripturo potiora tum Alexandri gloriis tum Traiani,
                    quibuscum tibi sane commune est fatalem hanc belli lineam tangere, quoniam aetas
                    quoque alterius nunc penes te est alterius uero consilium quo uincis aetatem. </p>
                <p>
                    <milestone unit="par" n="9"/> Quippe Alexandro illi interim sic aequabere:
                    magnus ille cognomine, tu uero maximi filius, eadem fere natus terrae sub parte
                    eodem atque indidem ducis exercitum, numero militum par, sed melior examine,
                    eandem ulturus iniuriam es, sed disparis contumeliae. <milestone unit="par"
                        n="10"/> Ex quo iure sane sit praesumendum quod aequali omine militans pari
                    potiare fortuna, hactenus socius exemplo, ceterum pro merito felicior, siquidem
                    quoniam deo praesidi acceptiora sunt uota quae fas et modestia concepit quam
                    quae efferis moribus inconsulta arrogantia rapit. <milestone unit="par" n="11"/>
                    Ille, sibi soli uicisse gloriatus factusque in amicos saeuior quo felicior,
                    fructu uictoriae caruit, obitu multatus; saluti uero Romanae tu militans ei mox
                    imperio contendes aetate cuius te gloriae inmortalitas comitabitur. Etenim ne
                    tibi tantis ac talibus occupato ultra obloquar hinc exordium faciam. </p>
                <p>
                    <del>PROSAPIA ALEXANDRI</del>
                </p>
                <p>
                    <milestone unit="cap" n="5"/>
                    <milestone unit="par" n="12"/> Alexander natus Olympiade generis Aeacidarum
                    patre ambiguus fuit, Ioue Hammone tali de sobole aut Heraclide Philippo
                    competente. Sed ubi Philippo successit eumque ultus est Pausania caeso cum
                    tribus filiis, quod hi praesidentem Aegensi theatro Philippum interemissent,
                    fundato protinus imperio Macedoniae omnique in ius suum artibus regiis
                    Peloponenso quaesita, consensu cunctorum in Persas ducere exercitum meruit,
                    solis id modo Lacedaemoniis rennuentibus, non merito indigni
                        <supplied>eius</supplied>, uerum pudore posthabiti sui nominis, quoniam
                    imperium sola res est, cuius pretium periculis aestimatur. </p>
                <p>
                    <milestone unit="par" n="13"/> Quibusque Alexander deditus aetatis anno
                    uicesimo, ut se tanto apparatui idoneum faceret, legit militem uoluntarium ac
                    sibi uoto competentem, non numero uberi, uerum uiribus alacritatisque usibus
                    animatissimum. Etenim quoniam id esset commodius, sese in exemplo ponebat. </p>
                <p>
                    <milestone unit="cap" n="6"/> Quippe ipse uisu arguto naribusque subaquilinis
                    fuit, fronte omni nuda plerumque quamuis pinguius fimbriata de exercitio ob
                    uehementiam equitandi, cuius id arbitrio dabat: ex quo relicinam comam iacere
                    sibi in contrarium fecerat, idque aiebat decorius militi quam si deflueret. </p>
                <p>
                    <milestone unit="par" n="14"/> Statura iuuenis mediocris, membris exsuccior, sed
                    quae nullas feruenti remoras adferrent, quod plus usui quam contemptui
                    lenocinaretur. Crebrioribus quippe musculis tuberascens miris neruorum coetibus
                    intendebatur, pernix cursu quo uellet, uehemens impetu quo rimaretur, nimius
                    tormento iaculandi, continari quem destinasset peritus, feruens irruere quo
                    audendum, constans excipere qui confideret, eminus certus, comminus uiolentus,
                    eques improuidus turbidusque, pedes interritus peruicaxque. </p>
                <p>
                    <milestone unit="par" n="15"/> Multus ad imperia difficultatum, onerosior tamen
                    exempli proprii irritamentis, quoniam bono opere praeueniri pudibile ducebat,
                    iuuentae munus e corpore alacriter petens ipse <unclear>barbae acutae</unclear>
                    durior et cetera candidus, et quae sibi sane quisque rectius consulat, aut ipsi
                    certe imperatori uel militi uelit. Quippe ego tibi Alexandrum
                        <supplied>similem</supplied> dixerim: tute uideto; nam nec blandiri proposui
                    et nolo uideri auribus gratiosus, ubi oculis iudicare de te tuis omnibus licet. </p>
                <p>
                    <milestone unit="cap" n="7"/>
                    <milestone unit="par" n="16"/> Is igitur Magnus sibi Peloponensis uires uiritim
                    oppidatimque multa beniuolentia pigneratus est. Thracas quoque animo uariantes
                    impigre subegit ab Orbelo monte, qui imminet Philippis, urbi Philippeae, Haemo
                    continuus, ad Istri ostia, eximque cum mari dextro perque Euxinum militans
                    Maeoti transmissa iam remeans Gothos irruisset, eos quoque superat bello, die
                    eadem regressus ad suos. Tum Dahas Moesosque et Illyrios Dalmatasque omnes
                    iustis proeliis superat componitque, et Thebas Boeotias diruit tumultuatas. </p>
                <p>
                    <milestone unit="par" n="17"/> Itaque iter in Asiam auspicanti nuntiatur Orpheos
                    musici statuam plurimum sudauisse, idque laboris fore ingentis melicis
                    litteratisque laudes eius cantantibus dictum. Quo magis ortu ueris Hellespontum
                    proficiscitur, mandata imperii Macedonici tum Peloponensi Antipatro procuratione
                    sub sui nomine, nec plus suorum quam peditum decem equitumque comitatus quinque
                    milibus proficiscitur. </p>
                <p>
                    <milestone unit="par" n="18"/> Agmen uero ceterum et auxilia circa gentium
                    classi uehebantur belli usibus diuite, quae Amphipoli in Strymone bicorni erat.
                    Eo usque a matre deductus acuitur ad gloriam: ita nobilitas et in feminis
                    periculis est amica. </p>
                <p>
                    <milestone unit="cap" n="8"/> Igitur ipse per Abderam Maroniamque tum Hebrum et
                    Melanam amnes, classis uero circuitu omni uicesima die Seston uterque adpulere,
                    Abydumque transmittunt, et diis heroibusque apud Ilium litant, ubique hasta humi
                    fixa omen sibi facit Asiae bello quaerendae, quam Persa miles ea tempestate
                    possidebat. </p>
                <p>
                    <milestone unit="par" n="19"/> Exim praemittit Parmeniona et Attalum duces, qui
                    satrapas septem omnem Asiam praetendentes irritamentis a sese diducerent
                    spargerentque, quoniam primo conflictu de summa belli decernere, prius suos in
                    haec erudisset, Alexander declinabat. Sed enim satrapae notam ignauiae
                    declinantes, quam in se scirent a rege supplicio punitum iri, ubi de Alexandri
                    aduentu comperere, apud flumen Granicum congreges locant castra, quod is
                    Granicus, Idaeis conriuatus, repens praecipitio montano descendens ruensque,
                    impetu plus quam agmine ualebat, quo sperato segnius uenerat eminus Macedo. </p>
                <p>
                    <milestone unit="par" n="20"/> Res uero erat barbaris ceu secura, Graecis ardua:
                    amnem tantae latitudinis et torrentis profundi abruptis utrimque ripis aduersum
                    aciem euadere, quae multiplici numero gregatim sparsis obsisteret. Nihilominus
                    ubi suos quoque Alexander uelut ex pari obuiaturos sub luce composuit, paulisper
                    moratus, itidem ut digesta acies erat, aequali fronte uadum euincere incitat. </p>
                <p>
                    <milestone unit="cap" n="9"/>
                    <milestone unit="par" n="21"/> Ita res belli audaciane an uero fortuna plus sua
                        <supplied><gap/></supplied> haud pronunties exemplo praesentium. Vbi ordo
                    quippe tot aluei milibus obtentus armatis, incertus subdoli uadi, diuina fortuna
                    uix tamen profundo sese uultu modo liberi dexterisque emersissent mutuo
                    adminiculabundi, mox eis erat scutum leuare, tela imminentium fundere, praerupta
                    littoris conplanare, trudere infestantes. Tum quisque euaserat prior uim cauere,
                    sequentes educere, ordines struere laborabat. </p>
                <p>
                    <milestone unit="par" n="22"/> Satis tamen constat, hic quoque laudis palmam
                    penes regem fuisse. Dirigens quippe Alexander ante omnis cornu dextrum
                    scandensque littoris obuiam, cum in sese duces hostium exciuisset, feruentius
                    bello usus damno militiae periclitabatur. Namque ubi ei hasta praefracta est,
                    dum circumspectat suos dumque sibi porgi aliam petit, irruenti Mithridati, qui
                    gener Dario regi erat, telum quod accepit intorsit. Quo protinus strato
                    etiamtunc et in haec intento a tergo superuolat Spithridates libraueratque iam
                    acinacen post galeam caesam brachium bellantis Alexandri petiturus, ni uiso
                    Clitus id faceret quod minabatur. </p>
                <p>
                    <milestone unit="par" n="23"/> Eisque caesis aditus bellantibus datus et
                    uirtutis exemplum reliquis insequentibus. Haec denique fuit mora transitui quae
                    proelio: ita non multo post debellatum internicione hostibus caesis, nisi pauci
                    qui studio fugae arma pro onere abiecerant, captisue aliis, quorum plerique
                    Athenienses Persis pretio militabant, quos quidem ferro uinctos
                        <supplied><gap/></supplied> Macedoniae rura iubet. Vtrimque caesos humant.
                    Praedae pleraque iactans gloriae matri transmittit. </p>
                <p>
                    <milestone unit="cap" n="10"/>
                    <milestone unit="par" n="24"/> Igitur hac belli fortuna in confidentiam
                    consequentium eruditus, Lydiae Sardis et reliquas recepit Asiae ciuitates aditu
                    indemni, Persis nauale bellum frustra temptantibus, quoniam terrestribus undique
                    saeptibus aut praesidiis arcebantur. Fuit tamen Alexandro etiam Halicarnassi
                    anceps bellum, quamque obsidione uix cepit et diruit. Propitiatus hinc post
                    reginae, cui mox reddidit regnum urbis eius, ab eaque se filium dici
                    dignantissime pactus est. </p>
                <p>
                    <milestone unit="par" n="25"/> Exim Lyciam ac Phrygiam suas facit. Cumque ageret
                    Phaselide, Alexandrum audit Aeropi filium nouare aduersum se res uelle, hortatu
                    Darii, Asisine internuntio, ut si is Magnum Alexandrum oppressisset regno eius
                    uteretur, additis sibi auri talentis mille et amicitia Persarum; quod is
                    Alexander Aeropi, interfectoribus Philippi conscius, heredis eius clementiam
                    callidam suspectaret: et est creditu facile quod conscientia opinatur ad sui
                    meritum. Ea ergo re probata ex consilio hominem amolitur. Pergenque Pamphyliae
                    protinus transit. </p>
                <p>
                    <milestone unit="cap" n="11"/>
                    <milestone unit="par" n="26"/> Hinc Aspendiis condicione imperata cum Siden
                    tenderet neque Aspendios obsequentes iussis audisset, regressus eos captiuauit
                    transitorie. Tum, itinere mutato, Pisidiam una cum exercitu repedans, reniti
                    ausam inuitamque obsequi Sagalassum expugnat urbem monte munitam, perque Sagarim
                    Phrygiae amnem Euxinum uenit. Eoque de Macedonia sibi eques pedes miles
                    adhaerescit uiribus quam numero magis. Quo auctus, protinus per Bithyniam et
                    Galatiam tum Cappadociam superato Tauro Tarsum Ciliciae uenit labore continuo,
                    urbem si<supplied>bi</supplied> paene fatalem ex hac periculi facultate. </p>
                <p>
                    <milestone unit="cap" n="12"/>
                    <milestone unit="par" n="27"/> Arsames satrapa magna cum manu bello in se etiam
                    tunc paratus ferebatur, adhuc Ciliciae potens. Eoque Alexander, ut ei mos erat,
                    armis grauis peditem suum pedes ipse in acie comitabatur. Sed enim hi fugerant
                    qui armabantur Arsame. </p>
                <p>
                    <milestone unit="par" n="28"/> Ipse ubi Tarson inuehitur sudore et puluere miles
                    decens labore et honore regali, Cydnum amnem uidet urbis eius media peruadere
                    coetu ciuium coronatum, mundum facie, acutum frigore, nimium agmine, festinum
                    meatu, ripis uirentem; delectatusque tali elemento seu fluenti uictus aestu ac
                    desiderans frigoris, an ut fortitudinem sui intuentium ciuium theatro iactaret,
                    saltu pontem fluminis scandit una clipeo loricaque uel telo tum casside inque
                    amnem sese trans latus alacri saltu praecipitat eiusque omnem retentans arma
                    latitudinem natat. Ita inter artes est regias fortitudinis formam ex se militi
                    dare, qui sese iactauerint. </p>
                <p>
                    <milestone unit="par" n="29"/> Sed minores animo corporis ei uires fuere
                    sustinendae iniuriae. Calens quippe omnis ac uaporatus, hausto fluminis frigore
                    penetrabilius utique quo <supplied>one</supplied>ratior, tantos febrium sibi
                    contractu neruorum uapores exciuit, ipsis uitalibus ui frigoris ebriatis, ut spe
                    bona medici laberentur, ni amore in eum diligentiores fuissent. </p>
                <p>
                    <milestone unit="par" n="30"/> Tum quidem fertur illud specimen extitisse
                    Alexandri uirtutum ad amicitiam memorabile. Philippus medicus aluo eius
                    incitandae potum parabat. Id Parmenion aemulus Philippo uenenum noxium dicens
                    litteris regem uti letale prohibebat, quas ubi Alexander hausturus excucurrit,
                    cartam medico legendam dans ilico ipse poculum stringit unaque uitium morbi et
                    calumniae diluit, docuitque amicitias probatas secundam non recipere
                    deliberationem. </p>
                <p>
                    <milestone unit="cap" n="13"/>
                    <milestone unit="par" n="31"/> Postque id magnae curae Alexandro fuit Ciliciam
                    quoque omni hostium interpellatu purgare. Iamque Mallon urbem appulerat Ciliciae
                    non ignobilem, cum Darius ei adnuntiatur omni cum belli apparatu abesse bidui
                    uia. Quae res Macedonas itinere praeuersos tantum in belli ardorem spe
                    praesumptae uictoriae leuat, ut ipso biduo grauarentur morae taedio. <milestone
                        unit="par" n="32"/> Issum denique uterque concurrunt aciemque angustis loci
                    faucibus struunt. Atque hic sane operae pretium foret, modo suscepta opera
                    pateretur, referre in milites utrimque regalia incitamenta: ut hinc Graecis
                    ultionis necessitas dicta sit et sui dignitas et praeiudicia fortunae, at contra
                    Persis adrogantia uentilata, cum summa utrubi<supplied>que</supplied> fuerit
                    uitam illic relinquendam, unde non uictoria sequeretur; <milestone unit="par"
                        n="33"/> quamuis Alexander Hammonis numine, ut paterna sui procuratione, in
                    spem uteretur militis creduli, quoniam res securis dei altero tanto iustius
                    antistat et eruditio fit audaciae confidentia praeiudicii,
                        acce<supplied>de</supplied>nte ad commodum sui, quod hosti illic de loci
                    lege ad emolumentum peribat, cuius sexcenta milia bellatorum in parte uicesima
                    numerabantur; uerum conditio situs uires aequauerat, in faucibus loci aequis
                    frontibus concurrentibus. </p>
                <p>
                    <milestone unit="cap" n="14"/>
                    <milestone unit="par" n="34"/> Hic ego facinus auditu dignum non praetermittam
                    in loco ponere. Quippe Alexandrum ferunt, ubi pernox aciem suam uoto composuit
                    stipauitque securior laterum, adeo post id pingui somno soporatum, ut adulto iam
                    die hosteque propinquante uix ducibus excitaretur; quaesitumque ab eo, ecquid
                    causae esset, quod sub illo discriminis tempore, curae plenus, adeo solito
                    diutius ac profundius cubitauisset, eumque dixisse laetiorem: sane non frustra,
                    quod insperata sit copia sibi hostium data, securum factum acie disposita pro
                    sententia. <milestone unit="par" n="35"/> Postque id ipsum dextrum cornu duxisse
                    in confertissimos Persas, et Thessalos equites mox insecutos ac minaces maxime
                    hostium globos ilico discidisse, acrique impetu agmen ad amnem Pinarum trusum in
                    terga uertisse, plus multitudine sui hostibus quam metu fugaue turbantibus. Ipse
                    denique mox Darius curru relicto et in curru insignibus regiis aegre illi
                    fortunae eximitur, affectibus quoque in tentoriis regiis hosti relictis dolori
                    dedecorique (spolia tam foeda quam bello non necessaria), matre uel coniuge
                    comitantibus filiabusque duabus et filio. Opum tamen eius minus opinione illic
                    inuentum, quoniam pleraque festinans Damasci commendauerat. Alexander tamen
                    uictor ad Darii epulam et tentorium subit, isque finis bello fuit. </p>
                <p>
                    <milestone unit="cap" n="15"/>
                    <milestone unit="par" n="36"/> Insequenti tamen Alexander die etsi graui femoris
                    saucius uulnere obiit tamen cunctos et quisque desideratus uti sepeliretur et
                    Persa ex pari iubet, quisque uulneratus ut curaretur, donatis his regie, quorum
                    in bello ipse commilitio fortitudinis testis erat aut socius difficultatis. </p>
                <p>
                    <milestone unit="par" n="37"/> Audito tamen captarum Darii mulierum ululatu
                    quibus uisa arma Darii uel currus opinionem caesi regis adferebant, et iisse ad
                    eas fertur et honorifice uidisse, regieque obseruari iussisse. Vbi additur
                    Hephaestiona una cum uidissent indiscretius cultum, de auctu corporis melius
                    opinatas, ipsum pro Alexandro salutasse. Sed enim errorem hunc matre Darii
                    erubescente, dixisse regem nihil eam erroris eius paenitere debere, in utroque
                    enim se Alexandrum salutatum. </p>
                <p>
                    <milestone unit="cap" n="16"/>
                    <milestone unit="par" n="38"/> Darius tamen collectis ex fuga ferme ad quattuor
                    milibus equitum Euphraten petit insequentibus interponendum. At enim Alexander
                    praecoque properans, Coele composita eiusque urbibus confirmatis Phoenicesque,
                    Syriae res inuisit et Stratona Gerostrati filium, qui Persis naualibus praeerat,
                    supplicem recipit libenti cum uenia suum factum; ab eo aurea corona coronatus
                    Aradum multasque sibi alias adhibet ciuitates. </p>
                <p>
                    <milestone unit="par" n="39"/> Ibi Darii sumit supplices litteras se culpa
                    purgantis, neque belli causas ab se ortas, uerum lacessitum obuiasse. Quae
                    utcumque res fuerit, sese nunc quaesere matrem sibi affectionesque restituat;
                    quarum pretium facere auri talenta decem milia. <milestone unit="par" n="40"/>
                    Verum Alexander refert, si praecedentium memor sit, belli fortunam Persarum
                    merito inclinasse; frustraque nunc offerri sibi, ceu si sint dubia, quae iure
                    Martis iam sua sint una ipso qui largiatur. Darius uero si uelit reabse fortunae
                    parere uictorisque nosse clementiam, quid quaeso interesse ut manu ita et
                    moribus sponte se dedat? Neque paeniteat sui, ni bellum mauelit. </p>
                <p>
                    <milestone unit="cap" n="17"/>
                    <milestone unit="par" n="41"/> Hisce responsis Damascum capit obnisu leui opum
                    conditorium Persicarum. Tum legatos intercipit Thebanorum et Spartanorum Dario
                    blandientes, sibi iniquos. Neque in eos inmitius consulit, gentium iure, sed
                    dans modestiam tempori. <milestone unit="par" n="42"/> Tyrum tamen ueniens
                    sacrificare Herculi uoluit; quod secus incolae aestimantes internuntiis caesis
                    causas belli sibi et excidii peperere. Arceri quippe rex aditum dolens urbem
                    obsidere instituit. Ea Tyros insula etiam tunc erat haud procul continente, adeo
                    ut facile sibi Alexander uindicaret, quod adgestu iacto eam urbem terrae
                    continuaret. Inque id protinus e Sidone naues acciuntur unaque his Gerostratus
                    rex Aradi uenit, relicto satrapa Autophradate et Medica amicitia. Phoenices
                    quoque uel Rhodii Soliiue uecti classibus suis et una Mallonii Cypriique utiles
                    bello nauali uel Lycii adfuere, adgregatis etiam ex Macedonia nauibus ac
                    militibus. Iusto iam denique apparatu opus coepit: triduo facile laboratur. Hic
                    machinamentis admotis disiectisque muris et internicione incolis caesis,
                    optimates tamen pauci in Herculis templo reperti honore numinis sospitantur. </p>
                <p>
                    <milestone unit="cap" n="18"/>
                    <milestone unit="par" n="43"/> Haec dum Tyri geruntur, Darii legatio reuenit ceu
                    si in auctione regni pausam malis praesentibus petens, pretii delinimento
                    lucrique additamentis liuens gloriae conpetitioni, quo pars maior mortalium
                    uincitur; nam uirtus in paucis est. Quippe ad decem milia talentum auri pro
                    matre et filiis uxoreque sponsa iam pridem addebat quicquid utrique regno
                    possidendum limes Euphratae dispesceret ac muniret a se datum iri, cum filiarum
                    una, quam sibi uictor nuptiis delegisset ad fidei religionem. </p>
                <p>
                    <milestone unit="par" n="44"/> Haec adeo ampla uidebantur, ut Parmeniona sit
                    relatum se sane dixisse, si ipsus Alexander foret, oblata petiturum,
                    responsumque a rege, se quoque, si Parmenion foret, obla<supplied>ta
                        peti</supplied>turum. Renuntiari denique Dario iubet inscientiae uisum iri
                    de re, quae omnis est sua, partem malle quam uniuersitatem. Nam de eius filia ni
                    temperare sit pulcrius copiam non morari, sibique ipse si consulat, sensurum
                    coram, nosse uictoriae modum quisque nouerit uincere. Hic Darius pace desponsa
                    parando rursus bello incubuit cunctis suis uiribus. </p>
                <p>
                    <milestone unit="cap" n="19"/>
                    <milestone unit="par" n="45"/> At uero Alexander Palaestina sibi integrata ire
                    Aegyptum destinat. Sed enim Gazan Batis eunuchus aduorsum transiturum armauerat,
                    quod ea urbs, suggestu ardua, harenis circa perpinguibus uel umectis satis
                    subsidiis uallaretur, ualida muris, difficilis accessu, ambitu
                        ma<supplied>gna</supplied>. Quare, quoniam ad gloriam arduis res amica, quo
                    difficilior spes hoc ardescere rex inpensius rimarique laudem de moliminis
                    difficultate. </p>
                <p>
                    <milestone unit="par" n="46"/> Igitur et accessus aggestu solidatur, et bellum
                    iam sacrificio commendabat, cum ales quaepiam arae lapidem supermittit. Quae
                    uates et quisquis haec coniectare in artibus habent, et excidium urbi portendere
                    et ruinam et regi periculum praemonent, ni caueret. Neque res ultra differtur,
                    eruptio quippe irruens indigestum etiam tunc militem turbat. </p>
                <p>
                    <milestone unit="par" n="47"/> Quem ubi Alexander uiritim accitum obuium
                    confirmatumque oratione quantocius ipse praeuius ducit nil praedictum memor, aut
                    magis imperii quam sui, catapulta humerum uulneratur grauiter quidem; sed enim
                    animo uim corporis sarciens capiendae urbis spem uaticinii fide de suo periculo
                    ratam sentit, et posthabito uulnere ui perdurat admotisque obsidialibus
                    machinamentis tum cuniculis insertis, idque assidue ac profundius, quarta demum
                    die irruit Gazam ac diripit, colique in posterum sinit usus eius studio et
                    opportunitatis, ut qui haec talia sibi uinceret. </p>
                <p>
                    <milestone unit="cap" n="20"/>
                    <milestone unit="par" n="48"/> Hinc septima die Pelusium et opima Aegypti uenit
                    iam classe praemissa, nihil sibi Mazace satrape eius loci audente subsistere.
                    Quare inde naues Memphim per Nilum suburgueri iubet, ipse per Heliopolim pedes
                    eodem occursurus ibique diis Aegypti facit et sacros agonas exsequitur. Ac simul
                    Memphi defluente exercitu Canopum descendit. Quam circa loci facie delectatus
                    condendae urbis desiderio occupatur, diuum aeuo rem proximam mortalibus
                        <supplied>non</supplied> insciens in opere pulchro perpetuari nomen
                    auctoris. </p>
                <p>
                    <milestone unit="par" n="49"/> Igitur ubi solum describi conueniret, eius
                    scientiae opificibus quos architectonas uocant limitandae humo ferunt puluerem
                    defuisse, eoque milites iussos, quisque secum alfita esui potuiue gestitaret, ea
                    cuncti conferrent, eximque illos solo pingendo paruisse. Sed enim mox in cetera
                    prouidentia rege distento adlapsas alites depastasque edulem asperginem
                    liniamenti. Quod portenti coniectatores cum secus ducerent, Alexandrum sermo est
                    pronuntiauisse, eam urbem multis circa palantibus uicinisue gentibus altricem
                    futuram. Haec molienti omnes quisque fauerant Persis relictis satrapis Alexandro
                    accessere, coramque pro merito aut uoluntate laudantur. </p>
                <p>
                    <milestone unit="cap" n="21"/>
                    <milestone unit="par" n="50"/> Ipse Hammonis sacrum longe in desertis situm, ut
                    illa sibi opinio patris staret, itinere incerto et inlimitatis locis magno
                    dierum plurium labore contendit, quoniam harenis aequalibus diu indinoscibile
                    est. Denique duos coruos draconesue praeuios iuisse aiunt inimici fabularum,
                    donicum locum sacri appulit, mire sane secretum deo et ad mira quaeque
                    credendum. <milestone unit="par" n="51"/> Quippe post inmensum illud pelagus
                    harenarum loci facies offertur consita, arborum uirens, nemoribus umbrosa,
                    inhospita solibus, fontis affluens, tam deo quam copiis diues: hic pratis
                    mollis, hic floribus picta, glauca hic oleis, hic ebria Libero, hic palmis
                    arboribus grandifera et caesariata, interscatentibus lymphis et interloquentibus
                    riuulis. </p>
                <p>
                    <milestone unit="par" n="52"/> Nec tamen illi ex ingenio nostratium fontium
                    sunt. Quippe praecalidi noctis e medio sensim in meridiem frigent ad niuem
                    gelidi, eximque tepentes in noctis medium concalescunt. Salem quoque offendunt
                    nitore quo purior crystallus et sapore gratissimo, ceu si arte condiatur, forma
                    terete qua ouum est, paulo maius quam ouum ex ansere <supplied>et</supplied>
                    longius, crassitudine tota peruium lumine. Denique exim mola sacrificanti pro
                    ture est odoribus efficacior. </p>
                <p>
                    <milestone unit="cap" n="22"/>
                    <milestone unit="par" n="53"/> Hinc patris dei oraculis confirmatus Memphim
                    redit, quo sibi legationes Graecae conuenerant, et hae referunt cupita. Nihilo
                    minus, uoto laetiores, Athenienses quoque captos Granici suos impetrant. </p>
                <p>
                    <milestone unit="par" n="54"/> Enim uero ipse cognominis sibi urbis iam conditu
                    adolescente, surgentibus moenibus, tum belli rebus ciuibusque formatis, Tyrum
                    redit classe praemissa. <supplied><gap/></supplied> imminentemque receptus urbem
                    mox duobus pontibus amnem eum transit, quamuis Mazaeus missu Darii
                    interturbaret. Eximque laeua habito Euphrata montibusue Armeniae, pro utensilium
                    commodo itinere quaesito, Babylona tendebat. <milestone unit="par" n="55"/> Ibi
                    speculatore forte intercepto Alexander, quem in hos usus sibi Darius armauerat,
                    noscit eum iam Tigreta amnem appulisse, obstiturum scilicet transmissuris ibi
                    longe auctiore exercitu animo numeroque. Verum cum is consilio mutato pedem de
                    amni retulisset, a tergo hosti uenturus Alexander protinus eum alueum transit
                    praeruptis difficile superabilem. </p>
                <p>
                    <milestone unit="par" n="56"/> Ibi suorum uiribus fotis et ad futura praedoctis
                    agmen iam acie composita ducebat. Quarta denique die eminus e celsioribus
                    speculis, equitibus palabundis, ut sese uidere, concursu protinus habito pars
                    aut caeduntur aut fugantur. </p>
                <p>
                    <milestone unit="cap" n="23"/> Sed eius agminis pondus, Dario ipso duce,
                    omnisque belli apparatus haud procul indidem habebatur una omnibus gentibus
                    barbaris, quae, nominis alienae nostratium, sibi mutuo peramicae sunt. Erantque
                    eis numerus in quadraginta equitum milibus munitissimis, pedes uero his tricies
                    tantum, falcati currus ducenti et elephanti turriti, quae illis est pompa
                    iactantiae. </p>
                <p>
                    <milestone unit="par" n="57"/> Hisque cum copiis castra tunc locant iuxtim
                    Bumelum amnem Arbelo urbe non procul, uel quod alii mauolunt in Causamelis: id
                    loci nomen est. Illic fertur orso Dario suos in bellum adhortari uisum eunuchum,
                    qui una affectibus captus refugerat, commodum dixisse, quo castitatis honore
                    utque regie sui haberentur nullius absque eius gratiae
                        <supplied><gap/></supplied>, et eum petisse diuinitus pro contione,
                        <supplied>si</supplied> sibi iam fato non liceat, Persis Alexandrum
                    imperare. <milestone unit="cap" n="24"/> Tum locum deligit tendendo
                        <unclear>hostis uisabundum</unclear>. Erat id aequor inoffensius equitabile
                    et Issico bello condicio diuersa, ut quod illic animi uirtute prouisum est magna
                    hic corporis rursus fortitudine peteretur. </p>
                <p>
                    <milestone unit="par" n="58"/> Igitur omni quatriduo uiribus suorum refectis
                    exploratoque belli loco, nequa Persarum insidiae, sarcinis Alexander relegatis
                    oratione incitat suos; itaque prouehit aciem silentio imperato, ut repens fragor
                    fieret terribilior. At enim ea omni die uterque trepidi et circumspectantes
                    itidem ut constiterant in acie quieuere. Vtendumque noctis adiutu Parmenioni
                    consilium erat, quod Alexander dissicit specie uictoriae indecentis, reabse
                    quoniam noctis fortunae confidere ubi nihil cautioni licet et imprudentiae est
                    et inscitiae, quoniam consilia bellica longe tutius oculi metantur, quamuis ipsi
                    haud amplius equitum septem milibus, id uero peditum quod Persis equitum. </p>
                <p>
                    <milestone unit="cap" n="25"/>
                    <milestone unit="par" n="59"/> Quare in hunc modum nocte superata ubi cum die
                    equites Scythas dextrum suum cornu irruere uelle et circumplecti Alexander
                    uidet, obuius tendit. Diuque ancipiti fortuna tandem tamen trusos hostes multo
                    obdurantium damno in terga conuertit. Vltra iam Macedonum peruicacia audebat,
                    enim Bactris Paeonas frontis in medio numero claudentibus conuertit Alexandrum
                    nuntius suppetiatum suis, posthabitis fugientibus quis imminebat. Ac sic Scythae
                    quoque leuati insecutore, ubi a tergo uacant, integrant uires reuersi Bactrisque
                    congregantur, spe audaciam nutrientes. </p>
                <p>
                    <milestone unit="par" n="60"/> Fitque pugna acerrima iactantium crebritate.
                    Quippe Paeonibus alacritas est amica more gentis suae uel ob nitendum expeditius
                    proeliantibus, quod praeter scuti usum loricae ut oneris neglegunt, cum contra
                    hosti quamuis grauis impenetrabilis tamen ac satis firma corpus omne munitio
                    clauderet et tueretur. Verum sic quoque nauiter eos Paeonibus nunc impete
                    retrudentibus aut continentibus diuque aestu Martio fatigantibus inmitti currus
                    iubentur. </p>
                <p>
                    <milestone unit="par" n="61"/> Eaque res et fraudi Persis et respiramento.
                    Quippe currilium falcium, discedentibus his qui imminebant Scythis, praedocti
                    Paeones, ubi inruere currus intuentur, sensim in latera denseti aditum quidem
                    transituris dabant, utrimque tamen equos, bigas aurigantesque facile
                    confixerant. Idque adhuc Persis equestre tantum proelium uidebatur ac uelitatio
                    leuius armatorum. </p>
                <p>
                    <milestone unit="cap" n="26"/>
                    <milestone unit="par" n="62"/> Quare Darius mouet phalanga in Alexandri dextrum
                    cornu, quod eius praesentia praeponderabat, sensim tendens suos, ut pauciores
                    circumueniret. Sed feruentius obuians re prouisa plerosque Alexander dissicit
                    nec obsequi consilio sinit adeo torrenti turbine et alacritate, uti Darius ipse
                    exemplo hostis et pudore ignitior etiam tunc agminis sui in medio nauiter
                    bellans, ubi incondite suos turbare uidet, studio salutis neglegens
                    existimationis in fugam uerteret idque curru quod nobilius ducebat. Neque
                    difficile ceteri, pedibus in sententiam secuti regis, extemplo paria consultant,
                    quamuis iam pars multitudinis Persicae, rupta Macedonum acie, in sarcinis
                    praedarentur. Qui tamen mox, suorum comperta fortuna, qua uia tutior fugientibus
                    competunt domum itionem. </p>
                <p>
                    <milestone unit="par" n="63"/> Sed haec in Alexandri sane dextris agebantur.
                    Laeuum uero quod Darii cornu dextro obuiabat, aegre satis cura Parmenionis
                    tuebatur; repensarentque Persae damna praedicta, ni Darium Alexander insequens
                    per internuntium nosceret Parmenionis res uergere damno haud leui, eoque
                    comperto et ancipiti satis bello eminus uiso regressus eidem subpetiaretur.
                    Neque enim mora bello fuit a tergo hostium uenienti, quin uiso tali auxiliatore
                    cuncti protinus laberentur, ut spes fugae blandior cuique. </p>
                <p>
                    <milestone unit="cap" n="27"/>
                    <milestone unit="par" n="64"/> Quare ipse quidem Darium insequi statuit: agmen
                    uero, transmisso Lyco flumine qui ultrorsum est, castra uallo munire ibique quam
                    queant ocius refectioni consulere iubet secundis intentos. Igitur Parmenion
                    spoliis hostium et opibus coactis opperiri Alexandrum statuit etiam ultra
                    progressum; qui ubi Arbelum uenit, quae prior ciuitas stadiis belli de loco
                    ferme sexcentis sit, Darium quidem nullum uidet, ita uolucer praeteruolarat,
                    opes tamen eius et arma, tum cidar, apicem regium, curru una et insignibus
                    retrahit uniuersis. Eo bello Macedonum desi<supplied>de</supplied>rati sunt uiri
                    centum, equi mille, quorum pars maior in sequendo Dario
                    <supplied>de</supplied>fecerat, Persis uero trecenta haud minus milia, totidem
                    captis, spoliatis uniuersis. </p>
                <p>
                    <milestone unit="cap" n="28"/>
                    <milestone unit="par" n="65"/> Darius tamen paucis una Mediam petit, Babylone
                    Susisque uitatis, quod eas urbes inlectu nobiles secure auideque petiturum
                        <supplied>illum</supplied> protinus sibi gloriae opinaretur, et id tum
                    expectare perfacile erat. Denique Alexander contendens cura et facie bellatoris
                    terribilis in acie agens militem astu minatus Babylona accessit, minax motu
                    quantum uisi eminus queat. Omnes protinus incolae cultu nil tristi, enim
                    laetitiae simulamento obuiam una muneribus effunduntur eoque genere uniuersi ad
                    meritum recepti metum obsequio mutauere gratantes sibi nec uictore secus ad
                    modestiam redito. </p>
                <p>
                    <milestone unit="par" n="66"/> Illic igitur primum Persarum omni regno disposito
                    suis legibus et eius administratoribus datis, Susas quoque maiore longe sui tum
                    specie proficiscitur. Eximque Tigri transmisso Vxios pergit, efferum hominum
                    genus, quorum quisque campestres dicto audientes fuere; montium uero incolae de
                    soli ingenio ferociores obstituros sese obnuntiabant, ni
                        mo<supplied>re</supplied> Darii mercedem sibi transitus dependisset.
                    Enimuero tunc Vxiis superuenit inprouisus stratisque obuiis celsiora montium
                    scandit. Mutata denique adrogantiae uice Vxii uectigales sese eidem profitentur. </p>
                <p>
                    <milestone unit="cap" n="29"/>
                    <milestone unit="par" n="67"/> Exim relictis qui grauius armabantur Pylas petiit
                    fauces montium Persicorum ibique offendit Ariobarzanen in se armatum Darii
                    nomine studioque quadraginta milibus peditum et equitum septingentis obuiasse.
                    Vbi tamen sibi ingenium loci quam munus hostium plus obsistit, docent captiui
                    circuitu posse consuli difficultati; quibus auscultans, fide dicti praeuisa,
                    emensis nocte stadiis sexaginta superuenit Persis interritis aditu suique
                    securis. Caesis denique obstinatioribus fugatisue, ultra inoffensius tendit
                    Pasargadas diuitiis inuitantibus. Cyri denique atque Xersi illic, ceu si tutius,
                    sitis, thesauris potitur et amoenitatibus aulicis, quamuis regia igni abolita
                    odio Xersi iniuriae, tum regis uoluptatibus, abolendis, etsi iam suis, scilicet
                    ut uicem damni ac labis meritum, quam ille inuexerat Graecis, repensaret. </p>
                <p>
                    <milestone unit="cap" n="30"/>
                    <milestone unit="par" n="68"/> Hinc Mediam dirigit studio Darii capiendi, qui si
                    ulterius urgueretur insectantium peruicacia transire decreuerat ad Hyrcaniam.
                    Quippe Darius Bactra populatus tum omnibus adpetendis corruptis aut amendatis
                    damno regionis contra insequentes cauebat. Ac siquid sibi regium aut de affectu
                    regio supererat, id omne iam Pylas Caspias relegarat, unaque comitantibus et
                    utilitate deuotis, ut opinabatur, quos Ecbatana coegerat morabatur. </p>
                <p>
                    <milestone unit="par" n="69"/> Qua re conperta duodecima demum die Mediam
                    Alexander aduolat, quod exim ultra abiturus Darius ferebatur. Sed iam digressum
                    una thesauris insequitur unius diei reliquo interuallo, rescitque a transfuga,
                    pertaesos comites fugae eius, ceu si in gratiam potioris, Darium habere sub
                    uinculis, Besum uero satellitem regis eius insignia recepisse. Igitur uoto
                    pennatior et spe uoti ignitior et uiae usus asperiore conpendio elaboratae ad
                    pretium morae abscindendae, inopinus superuenit Beso, confligentemque damno non
                    leui dispergit et dissicit per uim clam fugae remedio dilapsum. Ibique reperiunt
                        in<supplied>teremptum D</supplied>arium a suis, qui Beso una fugissent.
                    Quare corpus quidem honore regali maiorum eius sepulcris inferri iubet. </p>
                <p>
                    <milestone unit="cap" n="31"/>
                    <milestone unit="par" n="70"/> Ipse uero, Hyrcaniae quis uisum ad ingenium loci
                    ac temporis reuersionisque commodum superpositis, Besum
                        in<supplied>se</supplied>quitur, sic animo firmatus, ut quadrifariam fugiens
                    uallaretur. Denique ubi campos ingressus est, uictori se dedunt Abraxares una
                    Phratapherne satrape. Besus elabitur. Qua cura deposita seu dilata suos quidem
                    per loca belli siquos reliquerat congregari iubet, refectisque his quatridui
                    mora Xazacerta ire decernit, urbem illic nihil optimae posthabendam, quam
                    praemissi in hoc ab Alexandro moderabantur. Sed concurrunt prius etiam
                    impedimenta agminis <supplied>uni</supplied>uersi loco belli relicta accitaque
                    post id; sic enim regia iussa praescripserant. Ac siqui ab se distracti fortunam
                    belli meritumue uictoris elegerunt, uel qui adeundum iudicium putant, tum uenia
                    donati omnes, Graeci quoque mille quingenti qui Dario mercede militabant, eosque
                    suos facit. </p>
                <p>
                    <milestone unit="par" n="71"/> Interim tamen Mardos excurrit et captos bello
                    redigit in obsequium nihil omnium rennuentes (sed enim Mardis praeter arma
                    uiresque nulla sua res est), opum cura posthabita perdurans quae ceteros hominum
                    exercitos habet. Exim reuertenti Spartani se offerunt, qui Darii amicitiam
                    petierant; sed custodiri mandantur suspecti simplicis confidentiae. </p>
                <p>
                    <milestone unit="cap" n="32"/>
                    <milestone unit="par" n="72"/> Tum moratus Xazacertae in Hyrcania dies quindecim
                    Parthos Ariosque proficiscitur et Susiam ciuitatem, quod Besum illic bello
                    studere comperisset non regni modo, uerum nominis etiam Artaxersi ueluti ad
                    reuerentiam sibi uanitate quaesita, quoniam multi refugae Bactriani in eius
                    satellicium confluxissent inlecti mente iactantiae. </p>
                <p>
                    <milestone unit="par" n="73"/> Inque id festinanti Satibarzanes Ariorum satrapa
                    nuntiatur, interfectis Macedonum urbis eius ad custodiam quos acceperat, Arios
                    pro Beso armare. Illo igitur praeuertens sexcentis biduo stadiis urbem Artacoana
                    Ariorum regiam uenit. </p>
                <p> Quo uiso Satibarzanes una paucis, conscius meriti, fugit; ceteri puniuntur mali
                    consilii uel obsequii mercede. Quis gestis Xazacertam Alexandro reuertenti
                    offertur unus Darii interfectorum afficiturque seruiliter uerberibus ac morte.
                    Edoctusque ab eo super consciis in Besum ducit exercitum. </p>
                <p>
                    <milestone unit="cap" n="33"/>
                    <milestone unit="par" n="74"/> Eo uero itinere gentes subiugat plurimas, tum
                    Drancas tum Arachotas, barbaras barbarorum uicinas Indiis mari rubro imminentes,
                    Arios quoque qui nuper obsequio defecerant, idque hieme multa iniquum militibus
                    inpeditis. Enim uero in hos ducibus inmissis ipse Caucasum tendit amore
                    uincendae difficultatis et illi quoque Alexandriam sibi ad fidem laboris
                    instituit ac nominis diuturnitatem. </p>
                <p>
                    <milestone unit="par" n="75"/> Quam molienti nuntiatur Besum ultra transgressum
                    Oxum flumen nauibus superauisse, quas omnes incenderit, ne par sequentis sit
                    libido. Igitur nihil moratus ipse quoque audet in Caucasum, longitudine sui
                    Tauro continuum, saxis incondite arduum neque gradibilem, ut uidebatur,
                    intersitumque parcis arboribus ceteraque termintho. Bonum quidem illic aiunt
                    silphium gigni: quo facile adplicari oues, flore eius et usu frugis et usu
                    radicium delectatas. Eoque et hominibus gaudet carne sola contentis, Martiis
                    prorsus et belli usibus amicissimis. </p>
                <p>
                    <milestone unit="par" n="76"/> Quippe hinc Besus non modo gentem optauerat,
                    uerum quicquid suppetile insequentibus foret, id omne corruperat amolitusue
                    incendio geminauerat difficultatem paria temptantibus. <milestone unit="cap"
                        n="34"/> Sed enim frustra id quidem. Ita omnibus superatis, quod se suosque
                    Alexander doctus fama Aorni primum, tum penes Bactra uiaticasset, ipse quoque
                    Oxum iam superauerat. </p>
                <p>
                    <milestone unit="par" n="77"/> Vbi cum facultas transitui nulla esset, probat
                    nihil ita mortalibus arduum, cui non uiam perfacile sapientia strauerit. Quod
                    enim alias praesenti usui suppetiari aduerterat, promere suos pelles quibus
                    subtendebant iubet <supplied>et</supplied> eis gignentium friuola aridaque
                    constringi quam maxime uinculis crebrioribus docet. His quippe peractis,
                    substratu leuium densarumque itidem et superiectu trabicularum, calcatui
                    tabularum, conexa utrimquesecus pellium fragmenta usum ratium integrauerant
                    sibique pecorique. In hunc modum sarcinis transportatis, non superstantibus
                    tantum fida militibus, sed annantibus quoque animantibus, si statio horruisset,
                    opinione facilior transmissio fuit, cum sex stadiis latitudinis alueus Oxi amnis
                    pateret. </p>
                <p>
                    <milestone unit="par" n="78"/> Nec tamen quisquam ausus obsistere est; quin
                    etiam nuntiatur iam planiora peruiantibus Besum ibi uinctum a suis communis
                    pretium culpae seruari, pro his quibuscum fugerat reum. Quare exim iter solito
                    patientius facit. Ptolomaeum uero Lagi praeire susceptum Besum ad seque
                    perducere antemittit. Nec mora uinctus offertur, una ceu flammeae irae eius
                    extinctui. Ita increpitum perfidiae seruilis proque eo nomine uerberatum ad
                    poenae conperendinationem custodiri in tempus amendat; in ceteros uenia
                    liberalis. </p>
                <p>
                    <milestone unit="cap" n="35"/>
                    <milestone unit="par" n="79"/> Hisque in hunc modum gestis exim sibi equorum
                    numerum integrat, qui admodum plurimi omni genere difficultatum uarie
                    defecerant. Ipse ire Maracunda contendit, quae Sogdianis est regia, Tanaimque
                    exim, qui subortus e Caucaso ingressurusque Hyrcanum mare Asiam Europamque
                    dispertit. Eius pars fertur Tanaidos, humo hausta, paludibus Maeotis emergere
                    denuo causasque Euxino dare, ut cursu quo uoluitur urgeatur. </p>
                <p>
                    <milestone unit="par" n="80"/> Eo itinere tunc praemissos Macedonum castra
                    metatum inprouiso offusi paucis indigenae opprimunt obtruncantque, qui in
                    triginta haud minus milibus Alexandro uenienti obuersari decreuerant. Enim mox
                    Alexandro ingruente ad montium celsiora conrepunt. Sed ubi eis primo conflictu
                    fortuna blandita est, Alexandro crus sagitta transiecto, ulterius ausi eo usque
                    caeduntur, ut uix octo de triginta milibus laberentur. </p>
                <p>
                    <milestone unit="cap" n="36"/>
                    <milestone unit="par" n="81"/> Quibus gestis Abii Scythae Homero iustitiae
                    laudati legatione se dedunt moremque gesturos uictori profitentur quantum solis
                    corporibus queant, quoniam quisque pauperior liberior infestatore. Eorum denique
                    moribus delectatus remissis adiungit studio uera discendi qui quid colerent aut
                    uiuerent renuntiarent. Ipse progressus ad Tanaim illic quoque urbem sibi
                    instituit haud disparem magnitudinis cognominibus Alexandriis. Idque usui cauens
                    siquando post id in eadem militaretur. </p>
                <p>
                    <milestone unit="par" n="82"/> Sed inconciliantibus Besi sociis iugumque gentium
                    nominantibus metu poenae septem urbes consulto pari Graecos custodes interimunt.
                    Quarum quae Cyri ciuitas dicta Craterus multa cum militum manu mittitur
                    obsessurus, ne quid ultra liberius queant. Ipse Gazam primo congressu aliasque
                    quattuor biduo capit. </p>
                <p>
                    <milestone unit="cap" n="37"/>
                    <milestone unit="par" n="83"/> Tum Cyri adgreditur situ murisque firmissimam,
                    quam quindecim scilicet armatorum milia tuerentur nullis uictualibus indigentia.
                    Iamque machinis in id admotis repente amnem, ut prius animo praesumpserat, qui
                    eam urbem agmine turbido interfluit, transit Alexander nihilque opinantes
                    obtruncat. Tunc secure urbis eius potitum se ratus animo deferbuerat. Neque
                    inpune id aut modestiae merito; acriter enim incolae congregati inter primos qui
                    inruperant Alexandrum quoque saxo caput grauiter uulnerant. Sed non eo setius
                    inritatis protinus Graecis capitur ciuitas uastaturque, nihilo minus rege in
                    opere feruente. Quae uero septima ciuitas exempli metu ad modestiam ducta est. </p>
                <p>
                    <milestone unit="cap" n="38"/>
                    <milestone unit="par" n="84"/> Verum sic quoque Maracunda contendit, ubi sui
                    obsideri nuntiantur et praeterea Scythae trans Tanaim obturbabant. Quare suis
                    legat propere suppetias. Ipse uicesima die urbem quam praecepit absoluit, poena
                    captiuorum usus ad operis festinationem tali in tempore necessarii, datis
                    incolis quos aetas aut uulnera deprecabantur, id est militiam nolentibus aut
                    etiam nequeuntibus et in id idoneis peritia necessariorum. </p>
                <p>
                    <milestone unit="par" n="85"/> Verum imminentibus Scythis, superuehi saepe
                    conatum cum sacrificia prohiberent idque creberrime, uincit imperatoria
                    indignatio, ne uinceret ratio, quae fato obuiabat. Ac nocte Tanai transmisso tam
                    facile quam audacter hostes primo incursu fugat caeditque palantes. Eosque uero
                    intemperantius persequens siti aestiuae succumbit. Neque aqua utibilis reperta;
                    quicquid de fluuiis aut riuis ab aestiuo in lacunis erat, eo proni ac lingua
                    lambentes hausto ceu necessario, latente eius peste corrupti sunt. Quippe ea
                    qualitas aluo laxandae efficacissima. Ita omnes uiribus uacuati egestu intestini
                    caloris, ut minus nonnulli hostibus <supplied>quam</supplied> uitio
                    praeuenirentur. Insecuti nihilominus eorum legati ueniam erratis pro uictoriam
                    retulerunt. </p>
                <p>
                    <milestone unit="par" n="86"/> Hi porro Macedones qui in arce Maracundae
                    obsidebantur, ante aduentum auxilii eruptione facta disiecerant hostes ac
                    fugarant. Longius tamen eos in Sogdianos insecuti, ubi de reditu consulunt
                    amnemque Polytimetum adfuere, sensim prosequentibus Scythis inexploratam adorti
                    aluei partem limo profundius retentantur. Idque ubi hostis gnarus locorum uidet,
                    praeuenit adortique rerum imperitos ac male cedentes comminus figunt omnes, nisi
                    quis praeuenisset pedum aut uisuum potens. Neque amplius equitibus semiermibus
                    quadraginta, peditum trecentis fugere. </p>
                <p>
                    <milestone unit="cap" n="39"/>
                    <milestone unit="par" n="87"/> Quibus Alexander nuntiatis Maracunda contendit
                    auctoremque eius sceleris Spitamenem fugientem secutus omni cum socio
                    interfecit. Suos sepelit uastatque regiones, quas Polytimetus amnis ambit aut
                    rigat, quique progressus ulterius harenis bibitur et receptatur, facitque inuia
                    cuncta subsidiis accolentium nullis, quoniam illi et alii famosi amnes
                    hauriantur, Epardus qui Mardos, Ariusque qui Arios interfluit et Etumandrus
                    ueniens per Euergetas; hi omnes illic sepulti uanescunt. </p>
                <p>
                    <milestone unit="par" n="88"/> Hieme igitur apud Arimaspos declinata dat sese
                    legationibus obsequentium aut paciscentium, quod usus aut quies uellet; Besumque
                    accitum et rursus increpitum et uerberibus punit et gladio, mutilatis tamen
                    prius et naribus auribusque; idque supplicii genus durius uisum quam seueritas
                    Graeca est. </p>
                <p>
                    <milestone unit="cap" n="40"/>
                    <milestone unit="par" n="89"/> Nam et cetera eius cultus et affluentiae more
                    Medorum suorum plerique iam sedulo auersabantur, cum luxu mores adrogantiaque
                    mutasset, tum mensae modo, tum uestium pretio, tum apicis uanitate, ac si, qui
                    utroque de latere Heraclidas sibi Aeacidasue censeret, Arsacidum tamen
                    aemulationi concesserit, uicti rem passus in his, quorum moribus obsecundabat;
                    idque ei omnes animi glorias obumbrabat. </p>
                <p>
                    <milestone unit="par" n="90"/> Praesertim ubi amicissimum sibi Clitum illum
                    Granici propugnatorem ex causa conuiuii incitus interfecerit (die sacro quod
                    Libero Castoribus fecerat), qui epulo accubabat una blanditoribus regis. Tum
                    supra ipsos fortitudinis deos laudari ab adsentatoribus coeptus patri quoque se
                    Philippo anteferri delectabatur. </p>
                <p>
                    <milestone unit="par" n="91"/> Enimuero Clitus uti Alexandrum amicum restitueret
                    in uiam neque concederet ei malam morum adrogantiam coalescere, cui modestia et
                    uerecundia plus laudis adferret, amico liber, religiosus in Philippum: eum uero
                    se anteferre respondit, qui hos fecerit suos animi uiribus corporisque, cum
                    quibus uicerit nunc is qui talibus gaudeat. Quae ubi ultra nec pudet regem uino
                    calentem, Cliti uerbis gladio respondetur. Sed enim mox in id recidit
                    paenitudinis, ut eum uitae pigeret adeo impigre intemperantis, ni amici magis
                    offensae id dei Liberi quam eius moribus darent, qui sic posthabitum sollemne
                    suum ultus furore putaretur aut inuidentia laudationum earum aemuli. </p>
                <p>
                    <milestone unit="cap" n="41"/>
                    <milestone unit="par" n="92"/> Quare tum quidem curam corporis recipit, uitium
                    tamen gliscit. Quippe iam adoratu se uolens salutari, morem mortalium
                    neglegebat. Verum sapiens Callisthenes comes, ei amice, arcere hominem et
                    deducere palpo temptabat, eo quoque addito, quod quam iustum sit infestari eum,
                    si quis insignia regni quae sua sunt usurpare eat, tam a diis posse puniri
                    abiurationis qui sibi ad eos faueant honore iactantiae. Sed neque proficit
                    Callisthenes, et mox inter proditores relatus ex causa tali morte punitus est. </p>
                <p>
                    <milestone unit="par" n="93"/> Mos erat regibus optimatium liberos ministrare ad
                    custodiam scilicet regiam et obsequia liberalia. E quis Hermolaus quoque
                    Sopolidis erat bonis moribus roboreque, quorum utrobique studens, regi de
                    corpore, animo tamen ac disciplinis militans Callistheni, ubi eum quaereres sat
                    placebat. Is uenatu Alexandro in aprum exspectabilis formae
                        inte<supplied>nto</supplied> prior bestiam sternit et strata gloriatur utque
                    inmodestae fortitudinis ab rege uerberatur. </p>
                <p>
                    <milestone unit="par" n="94"/> Quod cum acrius merito sed ingenue doluisset
                    Hermolaus, coniurat in regem cum Sostrato Amyntae et Antipatro Asclepiodori, tum
                    Epimene et Anticle uel Philota, his amicis in sua iniuria feruescentibus.
                    Pactumque fit, nocte Antipatri conclaui regis irruerent. Neque id quitum, ita
                    pernox rex conuiuio perdurarat, sunt qui aiant prohibitu Syrae uatis: ne
                    quidquam esset in aula, erat multis praemonitis uerita. Itaque Ptolomaeum rem
                    sibi proditam detulisse Callisthenisque sententiam in discipuli facinore
                    suspectatam de prioris inefficacia libertatis, cum Hermolaus tamen acri in opere
                    tormentorum praeter sui uerbera nihil questus sit aut confessus. </p>
                <p>
                    <milestone unit="cap" n="42"/>
                    <milestone unit="par" n="95"/> Sed reuenerat iam legatio Scythica de Abiis
                    dictoque audientes fore se muneribus attestabantur, quae munera erant filia
                    regalis pulcra ingenio uel cultu naturae <supplied><gap/></supplied> eius, si
                    suis uellet pignore fidei. Namque ad reliqua uictualia sat diuites sunt Abii
                    libertatis pariter et paupertatis. Adstare uero uel regem ut coram iussis
                    auscultet. Nam et missis in hoc referre uolentibus erat mores Abios et munditias
                    paupertatis, utque sit eorum inuidia potioribus de plus nihil habendo. Enim
                    arcus Abiis seu sagitta (quod eis totum est) et uitae quaestus et hereditas
                    sola, sagitta uenantibus, carne altis abunda uel lacte et munitis pellibus ad
                    tolerantiam; et cetera pro opibus hospitales et loqui blandi cum omnibus. </p>
                <p>
                    <milestone unit="par" n="96"/> Sed Pharasmenes quoque Chorasmiorum rex equites
                    adduxerat Alexandro militatum, uicinus Scythicis Vnimammis, in quas sibi hostes
                    praeiret si iuberetur, supra uiros ut sciat Martias. Alexander uero his Indos
                    praeoptare tumque se ait redire in Graecias, ut exim reliqua eius belli agat.
                    Oxum igitur et Sogdianos retractat turbare. </p>
                <p>
                    <milestone unit="cap" n="43"/>
                    <milestone unit="par" n="97"/> Nuntiati ibi Alexandro duo fontes futuri
                    praesagio suborti horrori fuere prae admiratione; quorum qui olei erat, laboris
                    atque sudoris index aestimabatur, quis mederi ualet oliui unguento; qui uero
                    uini, lasciuiae et laetitiae de dei munere. Haec quippe in id demonstrata de
                    post gestis adsertio est. </p>
                <p>
                    <milestone unit="par" n="98"/> Dimissis ergo qui praesentia tuerentur Maracunda
                    ipse festinat. Spitamenes quippe qui inde desciuerat Massagetis congregatus
                    iusti belli facie iam agere nuntiabatur. Sed inuaso castello potitum praeda per
                    Sogdianos, Pithon et Aristobolus citharoedus, qui una aulico ministerio illic
                    agebant, egressi cum equitibus octoginta nauiter satis et inpigre incursarant
                    quae educebantur. Mox tamen excepti insidiis a Spitamene plerique eorum et una
                    Aristobolus oppetiuere. Spitamenes uero post id fugiens conscientia sceleris in
                    desertis caeditur Cratero insecuto. Ipse quoque a suis captus ut auctor culpae
                    arguitur tumque Alexandro ad supplicium datur iure plectendus. </p>
                <p>
                    <milestone unit="cap" n="44"/>
                    <milestone unit="par" n="99"/> Sed enim hac cura deposita in Indos nihil sibi
                    noxios intentus animo petram adgreditur re et nomine arduam. Id uero castellum
                    est praeruptis admodum inpositum inaccessisque rupibus montium, quo plebs multa
                    conuenerat Sogdianorum, nullo indigentiae metu, copiis ante congestis. Vbi ergo,
                    oblata sibi uenia, non cessere, magnum praemium publicat ausuris eius saxi
                    inscensionem: auri talentum primo, tunc pretium secuturis. </p>
                <p>
                    <milestone unit="par" n="100"/> Reperti omnes quadringenti uiri, qui patrauere
                    rem in hunc modum: paxillos ferreos, quibus pelles intendunt, praetenta fune ea
                    parte praerupti, qua fieri posset aut gelu cederet, mutuo innixi figebant,
                    eisque subuecti paulatim omni sub nocte tandem euadunt armis una, cumque luce
                    inopini inruunt securos et inermes barbaros ac semisomnes, inpeditosque
                    mulierculis et infantibus praecipites agunt nihil eorum paucitatis scientes,
                    donicum reliqui sese dederent et aditu reserato, quem inserabiliter
                    obstruxerant, Alexander receptaretur uel copiae, nec tamen amplius uiris uiginti
                    desideratis, quos ascensionem molientes, ubi loci conditio fefellisset, deiectos
                    in praeceps ne sepulturae quidem nisi niuum profunditate seruarat casus aut
                    fatum. </p>
                <p>
                    <milestone unit="par" n="101"/> Igitur his uictor copiis fotus auctusque quom
                    Oxyartae Bactrianorum regis affectus opesque illic repperisset, eius uirginem
                    filiam Roxanen nomine magno formae merito et nobilitatis sibi coniugat, is ille
                    scilicet, quem Darii uxor, ueneriae sane pulcritudinis femina, non euicerit.
                    Denique Oxyarten debito sibi soceri honore dignatur. </p>
                <p>
                    <milestone unit="cap" n="45"/>
                    <milestone unit="par" n="102"/> Hinc ducit in aliam petram celsam stadiis
                    uiginti, sed sexaginta ad ambiendam faciem sunt, aduiabilem calli, superne
                    aequoream uirentemque, soli ubere et mollitudine diuitem. Chorienis id castellum
                    uocabant, regis nomine qui illi confugerat: Chorienes. Verum quod eius saxi
                    calcem naturali uallo munitam intueretur, id primum explet caesu frondium et
                    adgestu humi saxorumue opere peruicaci. Iam denique labore perfecto scalisque
                    admotis, Chorienes internuntio Oxyarta pretium ueniae uictori se suosque
                    transscribit. Eodem merito procurationem sibi accepit quod regnum habebat,
                    quoniam uictorem exercitum, non labore militiae modo adeo conperendinatae uerum
                    hiemis quoque ui et indigentia fatigatum, apparatus sui largis opibus
                    refouisset, nec decima quidem parte totius affluentiae dispensata. </p>
                <p>
                    <milestone unit="par" n="103"/> Ad haec si qui rebellium reliqui omnibus
                    perditis subiugatisue repedat Bactra tempore, quo Callisthenes una cum
                    insidiatoribus regis suspectatus est. </p>
                <p>
                    <milestone unit="cap" n="46"/> Hac sub fine Alexandro Persarum imperium
                    integratum est, quo tuendo Amyntae dato Bactris ipse profectus retransmittit
                    protinus Caucasum, quem ire in Taurum diximus, nomine modo de continuatione
                    mutato. </p>
                <p>
                    <milestone unit="par" n="104"/> Vndecima die, quam nuper molitus est illic
                    Alexandriam uenit. Transmissis inde regionibus Parapamisadum perque Nicaeam
                    oppidum et Cophena flumen, Indum petere contendit, Taxile sibi munifico, qui
                    partes quibus uiandum primas Indiae tunc tenebat, eumque praemittit una suis
                    paratum Indi transmissionem. Conatum denique Astem, hostium ducem, uiantibus
                    intercedere capiunt, itaque peruiant multis aliis gentibus caesis et oppidis
                    captis. </p>
                <p>
                    <milestone unit="par" n="105"/> Nec minus Alexander agens si quis obturbet,
                    insequentis sagitta etiam humerum superscribitur. Choeque amni transmisso
                    quisquis obuius sternitur et Arigaeum urbem, incensam desperatamque a ciuibus,
                    instaurari procurat merito opportunitatis. Tum reperta hostium multitudine
                    trifariam superat iustis omnibus proeliis. Ducenta denique triginta boum milia
                    illic capta formae merito destinat una captiuis Macedoniam cultum agros suorum
                        <unclear>et suascitum</unclear>. </p>
                <p>
                    <milestone unit="cap" n="47"/>
                    <milestone unit="par" n="106"/> Compertoque gentes Saccas quadraginta milia
                    armauisse per amnem Guraeum in eos ire festinat. Eique in oppida discessere in
                    id longe ante munita. Sed enim castra eminus molientes irruunt Graecos. Hinc ei
                    astu cedere simulant; conuerso denique agmine sternitur
                        <supplied>pars</supplied>, pars muro clauduntur omni praesidio munitissimo.
                    Sed enim res haud in facili erat duplici saeptu munitos accedere, et ibi denique
                    Alexander crus sagitta uulneratur. Sed die quarta belli in opere prae muro
                    interfecto rege se dedunt. Idque Alexandro uolenti admodum fuit, ut commilitio
                    accederent; sed ubi producti fidem mutant, uallati caeduntur. </p>
                <p>
                    <milestone unit="cap" n="48"/>
                    <milestone unit="par" n="107"/> Hic Coenona ducem mittit Baziphara obsidere
                    Attalumque Hora urbem, ratus casu Saccarum eos ad obsequium ductum iri. Sed his
                    loco magis quam exemplo fidentibus ipse utramque urbem quamuis impigre
                    obluctatas, Baziphara siue Hora, nullo negotio transiens capit, quamquam
                    Bazipharae uiri contemptu paucorum aduenas irruissent. Vbi tamen plerique
                    cecidere, quisque euaserat petram munitissimam confluunt. <milestone unit="par"
                        n="108"/> Is locus petrae ducentis stadiis circumitur, erigitur decem, aditu
                    tenui, mollis in culmine et fontium scatens patiensque industriam mille hominum
                    ruricolarum. Igitur eo ueniens capit plurimas ciuitates. Tum petram adgresso
                    obsidionemque molienti transfugae duces coepti moliminis uiam praeeunt ei
                    inscensus. Itaque capti deductique praedae uictori fuere qui bello restiterant. </p>
                <p>
                    <milestone unit="par" n="109"/> At enim nuntiato rursum Saccas muros Indos armis
                    oppressisse studio fidentiore et elephantes suos per siluestria amendasse, ubi
                    eo uenit, muros desertos incensamque urbem uidet et dilapsos omnes qua tutius
                    lateant. Quare aliis persecutione legata quaesitisque eorum elephantis et
                    captis, Indum cum exercitu uenit et his quae longius sunt necessaria copiis
                    repertaque transitui substantia non sero transmittit. </p>
                <p>
                    <milestone unit="cap" n="49"/>
                    <milestone unit="par" n="110"/> India omnis orsa e septentrione amplexaque omne
                    quicquid est Persicum, Aegyptum usque Aethiopasque continuat. Ipsa uero
                    extrinsecus ubique oceano munitur, interfluo mari Hippalio, cuius sinus Persas
                    includit. Sed enim nomen hoc Indiae late dispersum multarum admodum gentium est
                    ferax, praecipue beluarum inter odora gignentium, quae sunt elephanti
                    draconesque iugerales; nam pardi leonesue uel tigres iuxtim haec cicures fuant. </p>
                <p>
                    <milestone unit="par" n="111"/> Ea uero tempestate quam loquor potens Indiae
                    Porus erat, stupendus satis supra hominum magnitudines, neque uero ingenio
                    inferior quam artubus. Is ubi scit Alexandrum ad sese moliri ire, absit
                    obnuntiat, sed incitat mage acrique bello superatur et capitur. Receptus tamen
                    ad amicos Alexandri merito uirtutium, procurare quod erat rex recepit. Ita pars
                    est uirtutis his, quibus praefueris ut potior, aeque sane nunc mox cessisse
                    potiori; quoniam quisque mediocritatis est agnitor, satis fecerit sese noscendo. </p>
                <p>
                    <milestone unit="cap" n="50"/>
                    <milestone unit="par" n="112"/> Exim magnas Pecanum et Musicanum regiones
                    exsequitur ac sibi congregat. Petram quoque, quae Aornis uocatur, affectat,
                    cuius proceritudo sunt stadii quadringenti, supra cultoribus diues haud minus
                    locupletibus quam securis; et est ei nomen ex celsitudine, quam nec alites
                    superuolitent. Sed enim hanc quoque optinet fixu uectium, uia scansili ac solida
                    petitam. </p>
                <p>
                    <milestone unit="par" n="113"/> Nam <unclear>magnitudine</unclear> cum
                    primatibus, quod ultra gentes bello idoneas comperisset, experire quae aduersum
                    eas animo arderet. Milites uero ad haec ultra laborem uel pericula
                    deprecabantur, annos duodecim, uulnera et suorum desideria numerantes. Data
                    igitur fessis quiete, uolentibus utitur. Succenturiari tamen dimissis alios e
                    patria iubet. Itaque uictoriae auaritia usus oceanum uenit. </p>
                <p>
                    <milestone unit="cap" n="51"/>
                    <milestone unit="par" n="114"/> Ibi quoque inmodicus cupiditatis, quoniam in
                    nauibus textis periculum uellet facere naturae, et quid sibi uel quisque id
                    uellet ultra liceret. Iam denique composito apparatu Neptuno sacros tauros in
                    mare donariaque ex auro deiecerat, pretium uoti faciens, si redimi haec a diis
                    liceret, uerum repente cum flatu uiolento rediens haustus oceani solito
                    uehementior omnes <supplied>in</supplied> hoc paratos inter naues confligit et
                    mergit. Neque agnitu difficile id erat, deos uoto refragari, quibus quamuis ipse
                    obniti <supplied>abnuat</supplied>, ne quid impium audeat temptare, mittit tamen
                    promptos audaciae nihilue regi auidentes negare Onomarcum et Neona - congestis
                    naui quae cuique sic uolenti in longum usui necessaria - uti circum putato
                    oceano comperta nuntiarent. </p>
                <p>
                    <milestone unit="cap" n="52"/>
                    <milestone unit="par" n="115"/> Quippe Alexandrum animo fuisse ad appetentias
                    rigido et indomito, hic quoque considerandum reliquit. Erat ciuitas Indiae quam
                    multi confugerant magnitudine nimia et firmitudine inexpugnabili. Quam ubi
                    Alexander obsidione adoritur, iubet fieri scalas pro muro praecelsas, easque
                    admotas cum uegrandibus saxis desuper frangerent repugnantes sola perdurauit qua
                    rex una duobus satellitibus euicerat, ipsum quoque multis desuper ut qua quisque
                    poterat retrudentibus. Et quamuis scalas omnis suorum comminui uidisset neque
                    ullo sese auxilio idoneo periclitaturum, irruit tamen unus omnia hostium milia
                    una praedictis, Peuceste scilicet et Ptolomaeo, qui cunctantem multitudinem
                    protinus urbis eius in sese conuertit. </p>
                <p>
                    <milestone unit="par" n="116"/> Perdius igitur diu secum satellitibus
                    conspirantibus rem pleni exercitus agitabat, ni uergente iam die et latere summo
                    uulneraretur et recepto altius ferro decipi uiribus occoepisset. Id Macedones
                    coniectati qui foris rem agebant, metu ne quid ulterius, occupatis in regem
                    intramuranis uniuersis nec desuper prohibentibus si quis irrueret, ui claustra
                    effringunt suppetiatique in tempore iam regem sui recipiunt diffidentem. Facti
                    denique mox ex indignatione saeuiores, indiscretius dextris in aetates et sexus
                    usi, rem optinent internicione omnibus caesis. </p>
                <p>
                    <milestone unit="cap" n="53"/>
                    <milestone unit="par" n="117"/> Exim constanter suadere milites regi conspirant,
                    ne sese ulterius periculi uilitate damno tamen in proeliis abuteretur tanti
                    prodigus sanguinis, obtinentque ne ultra, uerum Babylona ut redeat. Babyloniique
                    multo cum honore suscipiunt. Per septem denique dies Alexander eo regressus diis
                    sacrificio operatur, quo fortunae gratiam repensaret. </p>
                <p>
                    <milestone unit="par" n="118"/> Post id conuiuiis et uoluptatibus comioribus
                    causam morti hinc dedit. Morem sibi proceres exercitus fecerant, uti mutuo sese
                    conuiuiis acciperent. Enim cum forte apud Medium conuiuarent, comesatione sese
                    illis conuiuam Alexander facit. Statim denique Herculis Medius scyphum offert ad
                    uina, neque is honorem dei nomine aspernatus poculum complet stringitque
                    continuum; eaque tantarum uirtutum uiro causa ad mortem fuit, ut, quem tot
                    bellis aduersa uulnera non uicerant, sub fati inuidia iuuenilis confidentia
                    solueret. </p>
                <p>
                    <milestone unit="cap" n="54"/>
                    <milestone unit="par" n="119"/> Cuius ne casus prius quam laudium memor sim, ea
                    quoque ponam hic, quae per diligentiam laborauit. Quippe quamuis bellorum ultra
                    pertaesus consulenti per se exercitui concederet, bono tamen labori nihilum
                    pepercit. Electo denique sibi ad eiusmodi patientiam comitatu ad Herculis stelas
                    famae iactantia persecutus est, diebus nonaginta continuis emensa uia.
                        <milestone unit="par" n="120"/> Dignam quidem illam rem pretio tanti
                    laboris, si quis aurem ad fidem dicentis inclinet. Hi quippe tituli alter auro
                    pingui, alter argento proceritudinis erant duodecim cubitorum, crassi uero per
                    quadrum cubitis binis, adeo inmenso pondere, ut eius periculum ipse rex fecerit
                    terebrata crassitudine auri eius, cuius damnum mille quingentis mox aureis
                    inferciuerit. Verum exim reuertens praerupta per loca caelo inlucido
                        <supplied>ut</supplied> iuxtim se uiantes uix mutuo noscerentur, tandem
                    Thermodonta amnem <gap/>
                </p>
           </div>
        </body>
    </text>

</TEI>
