<?xml version="1.0" encoding="UTF-8"?>
<?oxygen RNGSchema="file:teilite.rnc" type="compact"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Alexandri Magni Macedonis epitoma rerum gestarum</title>
        <author>Anonymus</author>
        <respStmt>
          <resp>Correzione linguistica</resp>
          <name>Raffaella Tabacco</name>
        </respStmt>
        <respStmt>
          <resp>Codifica XML</resp>
          <name>David Paniagua</name>
        </respStmt>
      </titleStmt>
      <publicationStmt>
        <publisher>digilibLT</publisher>
        <pubPlace>Vercelli</pubPlace>
        <date>2011</date>
        <availability>
          <p><ref target="http://creativecommons.org/licenses/by-nc-sa/3.0/it/"/></p>
        </availability>
        <idno>dlt000166</idno>
      </publicationStmt>
      <sourceDesc>
        <p>Incerti auctoris Epitoma rerum gestarum Alexandri Magni cum libro De morte testamentoque
          Alexandri, iterum edidit P. H. Thomas, Lipsiae, in aedibus B. G. Teubneri, 1966.</p>
      </sourceDesc>
    </fileDesc>
    <encodingDesc>
      <projectDesc>
        <p>digilibLT. Biblioteca digitale di testi latini tardoantichi.</p>
        <p>Progetto diretto da Raffaella Tabacco (responsabile della ricerca) e Maurizio Lana</p>
      </projectDesc>
      <editorialDecl>               
        <p><hi rend="bold">Note di trascrizione e codifica del progetto digilibLT </hi></p>
        <p>Abbiamo riportato solo il testo stabilito dall'edizione di riferimento non seguendone
          l'impaginazione. Sono stati invece esclusi dalla digitalizzazione apparati, introduzioni, note
          e commenti e ogni altro contenuto redatto da editori moderni. </p>
        <p> I testi sono stati sottoposti a doppia rilettura integrale per garantire la massima
          correttezza di trascrizione</p>
        <p>Abbiamo normalizzato le U maiuscole in V seguendo invece l'edizione di riferimento per la
          distinzione u/v minuscole.</p>
        <p> Non è stato normalizzato l'uso delle virgolette e dei trattini.</p>
        <p> Non è stata normalizzata la formattazione nell'intero <hi rend="italic">corpus</hi>:
          grassetto, corsivo, spaziatura espansa.</p>
        <p>Sono stati normalizzati e marcati nel modo seguente i diacritici.<lb/> espunzioni:
          <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
          <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
          si visualizzano †testo† e †testo<lb/> lacuna materiale: <![CDATA[<gap/>]]> si visualizza
          [...]<lb/> lacuna integrata dagli editori:
          <![CDATA[<supplied><gap/></supplied> si visualizza <...>]]>
        </p>
        <p>Sono stati marcati i termini in lingua greca
          <![CDATA[<foreign xml:lang="grc">αγβ</foreign>]]>
        </p>
        <p>Ulteriori informazioni sulle norme di trascrizione e codifica su <ref
          target="http://digiliblt.lett.unipmn.it/upload/docs/note_di_trascrizione_e_di_codifica.pdf"
          >Note di trascrizione e codifica di testi latini tardoantichi
          [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
      </editorialDecl>
         </encodingDesc>
    <profileDesc>
      <langUsage>
        <language ident="la">Latino</language>
      </langUsage>
    </profileDesc>
  </teiHeader>
  <text>
    <body>
      <div type="opus"><head>Alexandri Magni Macedonis epitoma rerum gestarum</head>
        <p>
          <milestone unit="par" n="1"/>Magnus Alexander rex Macedoniae postquam omne imperium Asiae
          ad se redegisse credidit <unclear>neque id quod Dario vivo ostendere ausus
          esset</unclear>, postea patefecit voluntatem. <milestone unit="par" n="2"/>Deinde corporis
          sui custodes multos instituit, itemque Darii fratrem Oxyathrem instituit
            <supplied><gap/></supplied>; <supplied>circum</supplied> deditque sibi diadema et
          tunicam mesoleucum et caduceum zonam<supplied>que</supplied> Persicam ceteraque ornamenta
          regia omnia, quae Darius habuerat; itemque equites stipatores, quos habebat, Persico
          ornatu <del>et</del> sequi iussit. <milestone unit="par" n="3"/>Deinde Alexander audivit
          Bessum vestem regiam sumpsisse. Agrianos et hypaspistas armari iussit eiusque confidentiam
          admiratus exercitum per montes, qua proximum putavit, ad eum ducere intendit. Devenit ad
          Arios, ubi erat Ariobazanes, qui cum Besso Darium interfecerat. <supplied>Hic</supplied>
          adventum Alexandri pertimuit atque in Indiam profugit. </p>
        <p>
          <milestone unit="par" n="4"/>Deinde Alexander exercitum ad Euergetas, qui antea Arimaspi
          vocabantur, duxit. Ibi oppidum, qua in Indiam iter est, constituit et nomen Alexandriam
          imposuit. Deinde pervenit ad oppidum Paropanisadarum, quod est positum in <unclear>flumine
            medorum</unclear>. <milestone unit="par" n="5"/>Spitamenes, qui proximus erat Besso,
          postquam audivit Alexandrum adesse, Dataphernen et Catanen ceterosque Darei propinquos
          convenit demonstrans tempus advenisse Darii ulciscendi et Alexandri
            <supplied>in</supplied> amicitiam insinuandi, Bessumque cohortabatur conprehensum ut
          Alexandro quam primum traderent. Quibus id facile et cito persuasit, nam cotidie
            magis<del>que</del> Darium desiderantes Besso iniquiores fiebant. <milestone unit="par"
            n="6"/>Itaque Spitamenes, quod familiarissimus Besso erat, facile custodes ab
          tabernaculo ablegavit. Deinde ipsi universi introierunt et Bessum constrinxerunt
          ornamentaque regia ademerunt itaque ad Alexandrum profecti sunt. Hosque ubi repente
          advenientes Alexander Bessumque vinctum adduci conspexit, <del>et</del> ex ea re summa
          laetitia adfectus eos, qui adduxerunt, collaudatos donatosque dimisit.</p>
        <p>
          <milestone unit="par" n="7"/>Deinde iter <supplied>ad</supplied> Tanaim flumen facere
          coepit et quartum post diem ad Maracanda devenit, quod abest a flumine Tanai dierum
            <supplied><gap/></supplied> via. Id oppidum pulcherrimum ac munitissimum est propter
          multitudinem fluminis eius, quod oppidum circumfluit; quod <supplied>in</supplied>
          circuitu murus stadia LXX continuus continebat. <milestone unit="par" n="8"/>Ibi praesidio
          relicto ad Tanaim, quo contenderat, perrexit, castraque secundum flumen collocavit.
          Interim Scytharum imperator fratrem suum Carthasim cum copia magna misit, qui Alexandrum
          flumen transire prohiberet. <milestone unit="par" n="9"/>Deinde Alexandro nuntiatur
          Spitamenen et Catanen ab amicitia discessisse et Graiorum copiam, quam in arce regia cum
          praesidiis reliquerat, fugasse multosque occidisse; reliquos in quendam locum munitum
          cuneatim confugisse in praefectura Bactrina eosque Spitamenen oppugnare. Haec ubi
          Alexander audivit, praeter consuetudinem indignissime tulit noctemque circa offensas
          pervigilavit in cogitando. </p>
        <p>Itaque ante utilissimum visum est <del>et</del> quo coepisset perseverare, atque
          postridie rates in flumine iubet apparari. Quod Macedones studiose regi parentes brevi
          tempore fecerunt; nam duo milia ratium secundum fluminis ripam destinatam appulerunt.
          Postea exercitum in ratis ascendere iussit signoque dato omnes universas solvere iussit.
            <milestone unit="par" n="11"/>Itaque in altum provecti ratium multitudine ut agmine
          quadrato per campum ac non per flumen ire videbantur, barbari autem, mentibus destinati
          non pati eos in terram descensionem facere, <del>sed</del> in ripa telis contentis
          praestolabantur. Postquam medium iter fluminis praestiterunt, signo dato Macedones
          clamorem sustulerunt; simul strepitu remorum ac signorum sonu remigumque cohortatione
          animi militum exacuebantur. <milestone unit="par" n="12"/>Barbari autem clamore facto
          Macedones sagittis ceterisque telis figere coeperunt; multos sauciarunt conpluresque
          occiderunt ideo, quod tela evitare propter angustias nullo modo poterant. Deinde, simul
          rates ad ripam accesserunt, Alexander turmas impressionem facere phalangesque consequi
          iussit, brevique tempore, postquam primi animo constanti impressionem fecerunt, omnes
          barbari se in fugam dederunt. Eos Macedones per noctem sequentes usque ad Liberi Patris
          columnam pervenisse dicuntur. Inde ad flumen Tanaim et castra reversionem fecerunt.</p>
        <p>
          <milestone unit="par" n="13"/>Dein triduo post ad Maracanda versus iter festinans facere
          intendit, ut Spitamenen inprudentem opprimeret. Quem ubi Spitamenes reverti audivit,
          Graios oppugnare destitit. Ille autem ad Maracanda profectus quarto die devenit.
            <supplied>Vbi magnae</supplied> Graiorum caedes erant factae. Mortuos sepeliri
          Menedemoque praefecto sepulchrum fieri iussit. <milestone unit="par" n="14"/>Deinde per
          agrum Sogdianum agmen duxit. Ex eo porro in Bactriam pervenit et Bessum adduci iussit
          eumque suspensum more Persarum fundis necavit. <milestone unit="par" n="10"/>Deinde post
          diem undecimum ad flumen Ochum pervenit. Id transit. Inde ad Oxum flumen devenit.
            <milestone unit="par" n="15"/>Ex eis regionibus quaedam hominum multitudo timore inpulsa
          in quendam montem praeruptum atque excelsum confugerant, cuius altitudo horribilem
          aspectum in se habebat; nam ab imo ad summum non minus XX stadiis
            <supplied>eminebat</supplied>. Eo aditus uno loco per speluncam patebat, reliquae partes
          inpendentibus saxis erant praeruptae. <milestone unit="par" n="16"/>Hunc ubi Alexander
          expugnari non posse vidit, de cuncto exercitu homines CCC, quos fortissumos esse putavit,
          elegit hosque grandi praemio <supplied>in</supplied>pulsos post montem adduxit
          demonstravitque, ut in saxis clavos ferreos <supplied>cum</supplied> angulis factos
          figerent et lineas transducerent atque ita minutatim scandent<supplied>es alius
            al</supplied>ium adlevando in summum montis verticem reperent; id in nocte adgrederentur
          et, cum diluxisset, linteis candidis sibi significarent. <milestone unit="par" n="17"/>Id
          illi citius Alexandri opinione fecerunt. Cum plures praecipitantes perissent, reliqui
          perfecerunt. Alexander cum primo mane mittit quendam ex suis Daren ad Ariomazen hostium
          ducem, qui ei persuaderet, uti se dederet; si id impetrare non potuisset, iubet Daren, uti
          eos, qui in summo essent, significaret. <milestone unit="par" n="18"/>Id ubi Ariomazes
          conspexit, admiratus est, quasi Alexander in exercitu homines volaticos haberet. Cum de ea
          re timidus consultaret, quid ageret, multitudo hominum, quae ibi erat, Ariomazen
          interfecerunt. Deinde ipsi se dediderunt. Alexander autem eo interfecto reliquis
          ignovit.</p>
        <p>
          <milestone unit="par" n="19"/>Deinde diebus post paucis partem exercitus in Bactros
          Nautacen in hiberna praemisit; ipse cum reliquis Xeiniptam eiusdem rei causa concessit.
          Ibi cum Sisimithre, qui more barbaro e matre sua duos filios et tres filias produxerat,
          foedus fecit.</p>
        <p>
          <milestone unit="par" n="20"/>Deinde hieme exacta exercitum <supplied>ad</supplied> Dahas
          duxit. <unclear>quo Spitamenes ex eo loco</unclear> ob hanc causam non profugerat, quod
          uxorem quandam Bactrinam forma praecellenti, quam magnificabat, ibi habebat. Hanc in
          omnibus itineribus et laboribus secum ducebat. Ea cum Alexandri adventum audisset,
            nega<supplied>vi</supplied>t se ex oppido exituram; deinde post virum multis precibus
          orare coepit, ut Alexandri fidei se traderet; at ille noluit. <milestone unit="par" n="21"
          />Id ubi impetrare non potuit, in convivio eum coegit, ut <unclear>poculum</unclear>
          biberet, eumque defessum somno dedit. At ubi silentium esse sensit, de lecto surrexit et
          pulvinar viro a capite subduxit. Ita gurgulione extenso caput a corpore gladio abscidit et
          ita cum uno servulo porta progressa ad Alexandrum in castra devenit. <milestone unit="par"
            n="22"/>Eam custodes ad regem deduxerunt decoram ornatu ac formae dignitate,
            <supplied>etsi</supplied> cruenta erat. At ubi Alexander <supplied>eam</supplied>
          repente conspicatus est multimodisque admiratus, quae esset vel quid venisset, tum illa
          caput viri extulit. <milestone unit="par" n="23"/>Tum rex exclamavit: <said>o
              <supplied>im</supplied>piissime Spitamene, tandem poenas pro sceleribus
            pependisti!</said> Deinde mulieris manum adprehendit gratiasque egit. Neque quicquam
          honoris habuit, ne existimaretur ob eius formae cupiditatem fecisse. Quod ubi factum Dahae
            <del>Spitamenen occisum</del> audierunt, Catanen et Dataphernen conprehensos ad
          Alexandrum adduxerunt. Ideo Alexander exercitum in oppidum ducere noluit.</p>
        <p>
          <milestone unit="par" n="24"/>Deinde Alexander ex eo loco profectus est. Cum iam tertium
          diem iter faceret, repente nocte caelo obducta nivis multitudo terram contexit; deinde
          undique vis ventorum cum turbinibus maximo cum caeli strepitu creberrimisque cum
          fulgoribus exorta est, ut omnia everti ac perturbari viderentur. <milestone unit="par"
            n="25"/>Cum frigore omnis humor terrae coiret ac glaciesceret, ut tabernacula ac
          vestimenta militum rigida obdurescerent, eum laborem aliquandiu Macedones perpessi sunt.
          At ubi frigus augescit ac vis tempestatum non intermittit, <supplied>ut neque in manibus
            arma habere possent, ita ut vento differrentur,</supplied> ad quos quisque potuit vicos
          ac villas passim profugit. <milestone unit="par" n="26"/>Partim se ad arbores adplicabant,
          nonnulli sub rupes atque inpendentia saxa confugiebant. Alii cum ex equo descendere
          conarentur, ob torporem nequibant ac vestigio se movere non poterant. Tum si quis
          cubuerat, cum exsurgere conaretur, veste concreta ad terram haerebat, <del>ut neque in
            manibus arma habere possent, ita ut vento differrentur,</del> ut neque quisquam se neque
          alterum adiuvare posset. <milestone unit="par" n="27"/>Huius vi tempestatis miserrima
          morte ad hominum XXX milia, iumentorum IV milia perierunt consumpti; praeterea multi, qui
          aut corporis dolore aut aliqua parte membrorum debilitati essent, in castra
          revertebantur.</p>
        <p>
          <milestone unit="par" n="28"/>Deinde iter coeptum ad Gazabes perseverare intendit. Hoc in
          itinere satrapes quidam Chorienes obviam venit. Cum eo amicitiam fecit. Isque cum
          Alexandrum hospitio apud se accepisset, in convivium filias suas virgines
            <supplied>cum</supplied> ceteris amicorum filiis virginibus saltatum introduxit.
            <milestone unit="par" n="29"/>In his fuit Oxyartis filia Rhoxane <supplied>ex</supplied>
          omnibus formosissima, cuius aspectu captus Alexander in cupiditatem adductus est. Tum
          quaesivit, quis ea aut cuius filia esset. <supplied>Inveniebat</supplied> Oxyartis eius,
          qui ibidem cenabat, esse. Tum poculum prehendit deosque conprecatus haec dicere coepit:
          multa multis <supplied>in</supplied>sperantibus obtingere solere; <milestone unit="par"
            n="30"/>multos reges ex captivis procrea<supplied>sse filios; mul</supplied>tos filias
          suas ad exteras gentes nuptum misisse et ita communicatione facta amicitias firmasse.
          “Quare," inquit, “neque Macedones vobis genere antestare neque vos, si victi in amicitiam
          venissetis, adfinitate indignos ducerem. Hoc cum ego <supplied>fecero</supplied>, idem
          quoque ut ceteri faciant Macedones curabo." <milestone unit="par" n="31"/>His verbis
          amicos cohortabatur, et sibi quisque in convivio virginem matrimonio iunctam abduxit. Quod
          factum Oxyartes ceterique barbari magno opere gavisi sunt.</p>
        <p>
          <milestone unit="par" n="32"/>His rebus gestis Alexander in agrum
            <unclear>beionem</unclear> profectus est. <unclear>castra</unclear> praeterit et
            <unclear>oxurum</unclear> flumen transit. Deinde stadia XXX per loca sola exercitum
          transduxit, ut Indiam versus iter faceret. Pervenit <unclear>drapim</unclear>. Huc rex
            <unclear>arines</unclear> cum liberis maximoque commeatu obviam venit, quem exercitui
          divisit, ipsique Alexandro plurimam vestem barbaricam et equorum tria milia et argenti
          talenta L milia adportavit. <milestone unit="par" n="33"/>Cum ab eo quaereret Alexander,
          quid vellet, Indus respondit: <said>tuam,</said> inquit, <said>magne rex,
            amicitiam.</said> Alexander dixit: <said>pater,</said> inquit, <said>vester moriens
              <supplied>vobis</supplied> hanc pecuniam tradidit eamque ego <del>vobis</del> condono.
            Equis in bello utar. Vos nostri memineritis; officium hoc erit vestrum.</said>
          <milestone unit="par" n="34"/>Hinc progressus <unclear>per phuten</unclear>, quod abest ab
          Indo dierum IX via. Tum <del>et</del> hi, qui trans flumen habitabant, ubi vident
          Alexandrum advenisse, gavisi sunt. Primum Iovis filium <supplied>Liberum
          Patrem</supplied>, alterum Herculem, tertium Alexandrum venisse commemorabant. Id rex
          gavisus fluvium transit et ducibus sumptis ad flumen Indum pervenit. <milestone unit="par"
            n="35"/>Ibi naves aedificare iussit exercitumque transportavit. Ipse cum equitatu et
          levi armatura secundum flumen antecessit; Cratero cum reliqua copia ut sequeretur
          imperavit. Deinde ad oppidum primum Indiae Silicem cum accederet, ex oppido armati
          exierunt. Hos effugatos intra portam redegit. Postea exercitum eorum consecutus est.
          Oppidum expugnavit puberesque omnes, ut metum iniceret, occidit. </p>
        <p>Inde progressus ad oppidum praecinctum venit. Ibi obsidibus acceptis praesidium
          collocavit. <milestone unit="par" n="36"/>Ex eo protinus <supplied>progressus</supplied>
          CCXXX stadia per agrum Nysaeum pervenit ad oppidum Nysam inprudentibus Nysaeis. Oppidani
          ubi id senserunt, legatos ad eum maiores natu pacificatum miserunt; hisque placuit in
          deprecando regi demonstrare, quem ad modum Liber Pater, cum perambulasset, oppidum Nysam
          et civitatem Nysaeorum, hominum L milia, constituisset, montemque procul ostenderunt, quem
          ille ex progenie sua Meron appellasset, quantaque amoenitate esset demonstraverunt.
            <milestone unit="par" n="37"/>Deinde simul omnes flentes, ne Liberi Patris monimenta ac
          beneficia tolleret, obsecrare coeperunt, hisque Alexander oppidi libertatem suaque omnia
          reddidit Acuphinque imperio praefecit. Eumque Alexander petit, ut viros bonos centum
          electos secum mitteret. <milestone unit="par" n="38"/>Acuphis respondit nullam civitatem
          stare posse, ex qua optimi C abducti essent. <said>Si nos,</said> inquit, <said>vis
            salvos, potius inprobissimos abduc ducentos.</said> Id Alexandro ridiculum et verum
          visum est. — Deinde et Meron ascendit. Totus ager aqua abundabat et omnium generum arborum
          feracissimarum <del>et</del> ubertate erat repletus.</p>
        <p>
          <milestone unit="par" n="39"/>Inde profectus Cordiaeos montes transit. Ad satrapeam
          Assacanam devenit; deinde ad oppidum Mazaga accessit, in quo regnavit Assacenus, cuius
          post mortem mater Cleophis cum eius filio patrium imperium obtinebat. In quo regis frater
          Amminais mercennariorum IX milia, <supplied>quae</supplied> introduxerat in civitatem,
          cohortatus contra Alexandrum armaverat. <del>pugna Indorum et Alexandri. <milestone
              unit="par" n="40"/>Alexander et rex Indorum Aminais</del> id oppidum in circuitu XXXV
            <del>milia</del>
          <supplied>stadia</supplied> murus ex saxo cingebat fossaque erat vasta munitum. Hoc
          Alexander militum corona circumdata oppugnare intendit. Hic dum ipse circum moenia
          adequitans suos hortatur, repente a muro missa sagitta crure sinistro percussus est. Id
          telum postquam evolsum est, vis magna sanguinis secuta est. Neque <del>eo magis male
            adfectus</del> proelio discessit: despecto vulnere eoque magis magisque <supplied>male
            adfectus</supplied> milites hortatur, <unclear>testudinesque</unclear> ac turris ut ad
          murum appellant. <milestone unit="par" n="41"/>Tum Macedones eo cupidius rege saucio
          scalis appositis oppido potiri nituntur. Alii e turribus tela tormentis concitata in
          defensores mittunt, alii machinationes ad murum applicant. Id ubi Cleophis animadvertit,
          turris tanta multitudine ad oppidum accurrere vimque tantam<del>que</del> telorum
          tormentis missorum, re invisitata pertimuit. Credit ea saxa nervis missa scorpionis
            <supplied>et</supplied> catapultae arcu expressa volare. <milestone unit="par" n="42"
          />Cum tantis viribus hostes esse putaret, <unclear>ariplicem</unclear> ceterosque amicos
          convocat; cohortatur, ut oppidum Alexandro dedant. Mercennarii contra reclamantes impedire
          ac seditionem facere coeperunt. Postero die Cleophis clam legatos ad Alexandrum
            <supplied>de</supplied> deditione mittit oratum, uti ignosceret ipsis; vi conductorum
          adactos. <milestone unit="par" n="43"/>Quae fecerint, se fecisse. Id mercennarii suspicati
          de suo numero ad Alexandrum legatos miserunt oratum, uti ex oppido exire suaque exportare
          liceret. His utrisque quod postulaverunt concessit. Illi cum uxoribus liberisque et cum
          impedimentis porta foras exierunt et ab oppido haud longe consederunt. Postero die
          Alexander copias expeditas ad eos ducere coepit pronuntiavitque, ut omnes interficerentur.
            <milestone unit="par" n="44"/>Illi ubi quid ageretur senserunt, inpedimentis in medium
          collectis ipsi armati circumsteterunt parati aut iniuriam refutare aut pro uxoribus ac
          liberis mortem fortiter obire. Simul clamare coeperunt Alexandrum in fide non manere.
          Alexander dixit se ex oppido exeundi, non abeundi potestatem fecisse. <milestone
            unit="par" n="45"/>Itaque impressione facta multi paucos diuque resistentes acerrimo
          certamine aegre superatos omnes interfecerunt. Deinde ad oppidum reversionem fecerunt. Eis
          obviam venit Cleophis cum populi principibus ac nepote parvo, prae se velatas verbenas ac
          fruges supplicii signa portantes. Tum Alexandro facies mulieris pulchra visa est. Erat
          enim statu ac dignitate ea, uti nobili loco orta atque imperio digna videretur. Deinde
          Alexander cum paucis in oppidum introiit ibique complures dies commoratus est. </p>
        <p>
          <milestone unit="par" n="46"/>Hinc profectus <unclear>bagasdaram</unclear> oppidum
          devenit, quod dicebatur Hercules expugnare non potuisse. Hunc ubi barbari conspexerunt, in
          montem Aornum confugerunt, cuius circuitus stadia <supplied>C, altitudo</supplied> XVII
            <del>milia</del> erant in summo vertice. Hic <supplied>erat</supplied> plenissimus
          omnium generum avium, quae voces imitarentur hominum. <del>psittaci erant multi.</del>
          <milestone unit="par" n="47"/>Eum cum montem Alexander adire conaretur, barbari e loco
          superiore <supplied>veniret</supplied> dictitabant, si Alexander se fortiorem quam
          Herculem putaret. Itaque Alexander exercitum cohortatus ad montem adduxit. Ipse primus
          maximo cum labore ac periculo <supplied><gap/></supplied> versari paulatim scandens. Sed
          cum multi utrimque interissent, <supplied>in</supplied> locum summum ad planitiem
          penetravit et ita victoria potitus omnes interfici iussit.</p>
        <p>
          <milestone unit="par" n="48"/>Postquam haec transegit, XVI. die ad Indum flumen
          reversionem fecit. Inde naves aedificatas, ut imperaverat, magnumque commeatum ab
          Hephaestione compara<supplied>tum in</supplied>venit. <milestone unit="par" n="49"/>Vltra
          id flumen quidam Mophis, Taxilis filius, qui iam patre vivo Alexandri amicitiae ob eius
          res gestas cupidus fuisset, patre mortuo legatos ad Alexandrum misit oratum, qui
          renuntiarent, quid vellet: utrum se regnum paternum obtinere an
            ali<supplied>um,</supplied> quem missurus esset. Id ubi Alexander audivit, animum eius
          ac sententiam singularem admiratus est. Mophis autem neque nomen mutare neque vestem
          regiam volebat sumere; itaque Alexandri adventum expectabat.</p>
        <p>
          <milestone unit="par" n="50"/>Deinde Alexander commeatu militibus dispertito exercitum in
          navis oneravit flumenque transportavit. Id ubi Mophis audivit, Alexandrum advenisse,
          libens cum exercitu ac elephantis profectus est. <milestone unit="par" n="51"/>Hunc ubi
          Alexander agmine conferto obviam venientem conspexit, veritus <del>est</del>, ne hostis
          adventus esset, continuo pronuntiare iussit, ut milites armarentur et ita armati sub
          signis loco suo irent. Hoc tumultu <del>metu</del> commoti Macedones taciti in loco
          constiterunt. Id ubi Mophis intellexit, iussit suos consistere atque hastas erigere; ipse
          solus adequitans longe antecessit. <milestone unit="par" n="52"/><del>item</del> Alexander
          ubi id vidit, item contra suos antecessit solus soli parem se existimans. <del>Ibi
            Alexander et Mophis, rex Indorum, qui postea Taxiles appellatus est, pacem
            fecerunt.</del> Deinde congressi dextras dederunt et amicitiam fecere. Deinde exercitum
          atque equitatum omnem et elephantos LVIII et argenti talenta DC, tauros infulis velatos
            <supplied><gap/></supplied>, multa praeterea vasa aurea et argentea et vestimenta omnis
          generis compluraque animalia silvestria inusitata Alexandro tradidit. <milestone
            unit="par" n="53"/>His acceptis Alexander cum <supplied>quaereret</supplied>, quae causa
          fuisset exercitum comparandi, respondit, quoniam is <supplied>in</supplied> animo
          habuisset quod voluerat ut faceret. <del>at</del>
          <supplied>Tum</supplied> Alexander eum interrogavit, num quis ei finitimus molestus esset.
          Ille respondit trans flumen esse duos reges; <supplied>eos</supplied> sibi bellum parare;
          Abisaren in montibus habitare, Porum autem in campo secundum flumen imperare.</p>
        <p>
          <milestone unit="par" n="54"/>Alexander autem pro eius bonitate animi ei gratiam restituit
          dixitque uti regnum paternum obtineret nomenque mutare iussit Taxilemque eum appellari.
          Tunc deinde ad fluminis ripam cum Taxile accessit viditque hostium copias in campis passim
          secundum fluvium consedisse. Cum <supplied>a</supplied> Taxile quaereret, quid copiarum in
          castris esset, invenit Porum LXXXV elephantos habere, quadrigas CCC, peditatum XXX milia
          ampliorem; ipsum Porum cubita V esse altum. <milestone unit="par" n="55"/>Ea cum Taxiles
          narrasset, ille studio incensus nihilominus, qua flumen transiret, cogitabat. </p>
        <p>Non multis post diebus Abisares fratrem suum legatum ad Alexandrum de amicitia misit. Cum
          hoc Alexander Nicoclen ad Abisaren, ad Porum Cleocharen legatos remisit, qui ab utrisque
          stipendium et obsides postularent; simul Poro iubet dici, ut ad fines sibi praesto sit.
            <milestone unit="par" n="56"/>Abisares legatum remittere noluit; Porus autem ubi
          audivit, ira commotus Cleocharen caesum plagis vulneravit. </p>
        <p>Simul et epistulam conscriptam tradidit hoc exemplo: Rex Indorum Porus Alexandro dicit:
          Quisquis es - nam te audio Macedonem esse - procul, opinor, abesse satius est et ad tuas
          miserias spectare, non alteri invidere. <milestone unit="par" n="57"/>Porus ad hoc tempus
          invictus dicitur. Darius me non commovet. Proinde, stulte, noli imperare. Sed infer modo
          hostilem pedem in meum agrum et cognosces me Indorum regem esse, mihi autem dominum
          neminem nisi Iovem. Et per ignem magnum rectorem caeli Porus iurat: si quem tuorum in meo
          agro deprehendero, eius sanguine meam hastam cruentabo ac tua bona servis meis dividam;
          nam mihi divitiae supersunt. Vnum id, quod iubes, faciam: ut tibi armatus
            <supplied>in</supplied> confiniis praesto sim. <milestone unit="par" n="58"/>Hac
          epistula perlecta incensus Alexander dicit quibusdam coactis cohortibus ac turmis, ut
          confestim sequerentur. Apud exercitum reliquit Attalum quendam Macedonem non dissimilem
          sui eique imperavit, ut suam chlamydem atque ornamenta regia sumeret et interdiu identidem
          ad fluminis ripam cum comitatu accederet. <milestone unit="par" n="59"/>Imperat Cratero,
          cum se trans flumen conspexisset, exercitum ut transportaret. Ipse cum delecta copia prima
          nocte secundum amnem circiter stadia CL progressus in loco deserto ac silvestri quodam
          consedit. Ibi follibus inflatis ac materia multa iniecta copias flumen transduxit. Deinde
          expeditos ad hostem ducere coepit. Tunc Craterus, qui castris praeerat, ubi
            <supplied>ea</supplied> vidit, ipse quoque flumen in his navibus, quarum copiam
          habuerat, ac ratibus exercitum transportavit. <milestone unit="par" n="60"/>Porus, ubi
          repente duos exercitus vidit, comminus proelium cum Alexandro committere intendit. Interim
          Craterus descensione facta impetum ex altera parte dat. Ita ancipiti periculo Pori copiae
          cum urguerentur, fugae se mandavit. Alexander imperat iis. quos hippotoxotas dicunt,
          sagittas in Porum uti conicerent, ceteris parcerent. Ille ubi eorum multitudinem ire ad se
          vidit, cum ipse in elephanto <supplied><gap/></supplied> instaret, ne se hosti dedere
          cunctaretur, manus ambas alte vitam deprecans sustulit.</p>
        <p>
          <milestone unit="par" n="61"/>Ita fine facto elephantos atque iumenta exercitumque
          Alexandro tradidit, de se ipso ut animo regio consuleret obsecrare coepit. Alexander ita
          facturum pollicitus est fecitque, nam non modo ei suum regnum reddidit, sed et alias
          quoque <unclear>finium</unclear> regiones eius regno attribuit. Eo proelio de exercitu
          Pori XII milia ceciderunt, elephanti LXXX; de Alexandri pedites DCCCC, equites CCC occisi,
          saucii multi facti; <milestone unit="par" n="62"/>item <del>ere</del> equi occisi multi,
          in quibus equus Alexandri nomine Bucephalus occisus est, quo equo omnibus proeliis semper
          vicerat. Igitur in eo loco oppidum eo cognomine condidit, quod nunc Bucephala nominatur.
          Post, ut solitus erat, mortuos sepeliri iussit suos atque hostium fortissimos.</p>
        <p>
          <milestone unit="par" n="63"/>Hac pugna Alexander cogitabat ad ultimos fines Indiae atque
          Oceanum penetrare, ut, cum inde redisset, ad mare Rubrum atque ad Atlanticum mare
            <del>ut</del> deveheretur. Eius rei causa multas naves aedificare iussit. Itaque XXXIII
          diebus navis prima perfecta est. <milestone unit="par" n="64"/>Interim
            <supplied>Poro</supplied> postquam ex vulneribus melius factum est, eum ad se accersiri
          iussit. Ille ubi venit, petiit ab eo, ut sec<supplied>um su</supplied>um in agrum
          proficisceretur. <said>uti,</said> inquit, <said>patriam tuam, o magne Alexander, videam,
            dimidium vitae amittere velim; ut me tui cives captivum videant, <supplied>impetrare a
              me non poteris</supplied>; immortalis fieri nolo; si me exempli causa deportare vis,
            habes potestatem deportandi mortuum</said>. Huic Alexander denegavit contra voluntatem
          suam facturum. <milestone unit="par" n="65"/>Interim ab rege Abisare legati venerunt, qui
          eum omnia facturum, quae imperasset, dicerent, praeterquam ut in conspectum veniret. Eo
          Alexander exercitum duxit eumque subiugavit. <milestone unit="par" n="66"/>Deinde protinus
          cetera oppida adiit. Multa vi subegit; <supplied>ab iis, quae</supplied> cepit, partim
          obsidibus acceptis stipendium exegit; cum aliis pacem fecit. Ita progressus pervenit ad
          oppidum, in quo Sopithes regnabat. Hic cum multis muneribus obviam venit Alexandro. In his
          canes maximos fortissimosque donavit. <milestone unit="par" n="67"/>Horum cum virtutem
          ostendere regi vellet, in clusum quendam locum intromisit leonem; deinde canes admisit
          duo. Cum leonem ad terram datum urguerent, interim uni crus ferro abscidi praecepit, cum
          ille neque vocem mitteret neque leonem ideo magis amitteret. Ita dentibus appressis eo
          usque tenuit, dum anima cum sanguine ipsi crure secto omnis effluxit. Horum virtutum
          causam cum rex quaereret, Sopithes tigrim esse quandam bestiam dixit, quae in his locis
          formidolosissima mirabili cum velocitate ac viribus esset. Ob celeritatem id nomen esse
          impositum. Ideo Persas sagittas tigres vocare eademque causa flumen Tigrin appellari, quod
          is rapidissimus esset omnium fluminum. His canes feminas solere noctu in silvis alligatas
          relinqui hasque ab ea bestia partim interfici, partim iniri et <del>quod inde natum
            esset</del> eum fetum canum multo acerrimum esse demonstravit. </p>
        <p>
          <milestone unit="par" n="68"/>Hinc progressus pervenit in regnum Phegei. Is quoque cum
          multis donis obviam venit. Deinde cum eo prodit ad flumen Hyphasin, qui fluit
            <supplied>apud</supplied> oppidum, quod dicitur <unclear>altusacra</unclear>,
            <del>a</del> latitudine stadiorum VI <del>milia</del>. Tum rex a Phegeo quaerere coepit,
          quid trans esset. Inveniebat ab eo flumine XII dierum <supplied>via</supplied> per solas
          terras flumen abesse Gangen latum stadiorum XXX; trans habitare Prasios et Gangaridas,
          quorum rex Xandrames CC milia peditum, XX equitum coegisset, quadrigarum II milia
          comparasset; praeterea elephantorum habere <supplied><gap/></supplied> CLXXX. <milestone
            unit="par" n="69"/>Id rex usque eo non credidit, donec a Poro eadem omnia percontando
          repperit. Re cognita aras conplures secundum fluvium constituit turresque aedificare
          iussit, quae signa suae militiae forent. Hinc re divina facta fossas pro castris maiores
          lecticarumque vestigia ampliora, quam hominis status postulabat, scutaque omnium generum
          maiora frenosque item equorum ampliores, quam usus postulabat, fieri atque in castris
          passim relinqui iussit. Ipse ad flumen Acesinem reversionem fecit. <milestone unit="par"
            n="70"/>Ibi naves, quas Porus ac Taxiles aedificaverunt, offendit, biremes DCCC,
          penarias CCC, hasque commeatu et militibus oneravit. Interim filius Alexandri ex Rhoxane
          moritur. Hoc sepulto ac re divina facta, priusquam ad Oceanum proficisceretur, Porum et
          Taxilem in gratiam reduxit eosque inter se affinitate coniunxit. Deinde classe velis
          discoloribus passis flumine secundo devehi coepit. Vbi ad <unclear>eleumezen</unclear> cum
          classe venit, exercitum trans flumen exposuit.</p>
        <p>
          <milestone unit="par" n="71"/>Interim Indorum philosophi, qui in his regionibus
          habitabant, qui amiculo duplici contenti reliquo vestitu carebant, litteras Alexandro hoc
          exemplo miserunt: <milestone unit="par" n="72"/>Indorum philosophi Alexandro Macedoni.
          Auditum est te ab amicis induci, nostris ut regionibus bellum inferas nobisque uti manus
          adferas; quibus nostrae modus vitae ne in somnum quidem venit umquam. Quibus si
          oboedieris, corpora modo nostra loco movebis, animos quidem neque deduces neque invitos
          facere quicquam coges vi maxima, <supplied><gap/></supplied>. <milestone unit="par" n="73"
          />Superamus humanis <supplied>corporibus</supplied> ignem. Super <supplied>hunc</supplied>
          nosmet incedimus et corporis nostri partes <unclear>si partim</unclear> movemus.
            <supplied><gap/></supplied> quorum per terram est potestas <supplied><gap/></supplied>.
          quod vero divinitus tributum est, id potissimum in manu deorum erit. Nos, quae cara atque
          utilia in vita esse putamus, ea damus operam ut cognoscamus, hisque gratis abutimur, quae
          ceteri possident. Quae cum <supplied>alii</supplied> impensa consequi nequiverint, nos
          laudant libenter. <milestone unit="par" n="74"/>Neque nos Graecorum philosophorum, modo
          qui verbis valent, sumus similes. Apud nos digna verba factis, <supplied>facta</supplied>
          similia verbis existunt. Itaque maximum pretium accipimus, quod veritatem ac libertatem
          habemus antiquissimam. Noli igitur studere vim adhibere his, quibus invitis adimere nihil
          potes. Haec si contra tendes, iniustus atque alienus virtute videbere, quam viri boni
          colunt studiose.</p>
        <p>
          <milestone unit="par" n="75"/>His litteris commotus Alexander exercitum ad eas regiones
          ducere intendit, quo in loco hostium Oxydracarum ac Mallorum milia peditum consederunt C,
          equitum XX milia. Cum his paratus ut confligeret acie, ex Macedonibus quidam catapulta
          telum tripedale misit. Id accidit ut eorum imperatorem Sambum utrumque femur transfigeret,
          uti procedere nequiret. <milestone unit="par" n="76"/>Id ubi barbari conspexerunt,
          perterriti ac fugientes se partim <supplied><gap/></supplied> in oppidum confugerunt. Hos
          persecuti Macedones oppidum corona circumdata oppugnare adorti sunt. Deinde Alexander
          scalas erectas ad murum ponit celeriterque eo cum tribus ascendit ac muro potitus protenus
          in oppidum desiluit. Reliqui non sunt subsecuti. <milestone unit="par" n="77"/>Quos ubi
          barbari conspicantes circumsteterunt, illi ad murum adplicati repugnantes multos
          occiderunt, plurimos sauciaverunt; multisque telis contra missis Leonnatus saucius fit
          femore dextro. Alexander item per loricam pectore adverso <supplied>circa</supplied>
          stomachum ac caput vehementer ictus est. Cum <supplied>hoc</supplied> malo accepto in
          summis periculis versaretur, Macedones portis refractis regi subsidio cucurrerunt
          oppidanisque omnibus interfectis suos saucios in castra abstulerunt. <milestone unit="par"
            n="78"/>Sed ubi Alexandro melius factum est, rebus, quas voluerat, transactis Mallos
          atque Oxydracas, qui proelio superfuerant, regi suo dicto audientes iussit esse. </p>
        <p>Tum philosophos, qui in oppido erant deprehensi numero X, hosce adortus sic est:
            <said>quandoquidem, Indi philosophi, vos hostes nobis esse declaravistis,
              <supplied><gap/></supplied> melius est enim animadvertere, quae dicam. Vnumquemque
            vestrum quod interrogavero, ad id respondeat. <supplied><gap/></supplied> ceteri
            moriantur.</said>
          <milestone unit="par" n="79"/>Deinde princeps eorum petiit, ut unicuique eorum
            <supplied>rationem ad</supplied> responsum addere liceret. Id Alexander permisit. Vt
          eorum principem eum <supplied><gap/></supplied> interrogavit. </p>
        <p> (I) Alexander dixit, utrum mortuorum an vivorum numerus esset maior. Indus respondit:
            <said>vivorum. Nam</said>, inquit, <said>illis, qui nulli sunt, nullus numerus potest
            esse.</said></p>
        <p> (II) Alexander dixit, marinae an terrenae bestiae plures essent. Indus respondit:
              <said><supplied>terrenae. Nam</supplied> in terra</said>, inquit, <said>ipsum mare
            continetur.</said></p>
        <p> (III) Alexander dixit: <said>quae bestiarum sapientissima est?</said> Indus respondit:
            <said>ea</said>, inquit <said><supplied>quam nemo</supplied> hominum quae sit
            novit.</said></p>
        <p>
          <milestone unit="par" n="80"/>(IV) Alexander dixit: <said>quam ob causam Sambo regi
            consilium dedistis, ut mecum bellum gereret?</said> Indus respondit: <said>ut</said>,
          inquit, <said>aut honeste viveret aut honeste moreretur</said>.</p>
        <p> (V) Alexander dixit: <said>utrum nox an dies prior natus?</said> Indus respondit uno die
          prius noctem quam diem natam.</p>
        <p> Deinde cum Alexander dubitaret, quid interrogaret, animadvertit Indus et ait:
            <said>dubitationem interrogandi dubitatio solet respondendi sequi</said>.</p>
        <p>
          <milestone unit="par" n="81"/>(VI) Alexander dixit: <said>quid homo debet facere, ut
            omnibus iocundus sit ?</said> Indus respondit: <said>si</said>, inquit, <said>cum
            potentissimus erit, dabit operam, ne acerbus esse videatur</said>.</p>
        <p> (VII) Alexander dixit, quo pacto ipse homo deus posset existimari. Indus respondit:
            <said>si</said>, inquit, <said>quod mortalium facere nemo potest, fecerit</said>.</p>
        <p> (VIII) Alexander dixit, utrum plus mors an vita valeret. Indus respondit:
            <said>vita</said>, inquit, <said>ideo, quod vita ex nullis, ut sint, facit; mors autem
            ex his, qui sunt, ut nulli sint, efficit</said>.</p>
        <p>
          <milestone unit="par" n="82"/>(IX) Alexander dixit: <said>quandiu utile est homini
            vivere?</said> Indus respondit: <said>adeo</said>, inquit, <said>dum ipse intellegit
            sibi utiliorem mortem esse quam vitam</said>.</p>
        <p> (X) Deinde Alexander, <del>cum nollet suo iudicio quemquam perire</del> reliquus qui
          erat, eum interrogavit, quis eorum, qui dixerant, videretur deterrime respondisse. Simul
          interdixit, ne quid gratiae causa iudicaret.</p>
        <p>
          <milestone unit="par" n="83"/>Et ille, cum nollet suo iudicio quemquam perire, dixit alium
          alio deterius respondisse. Alexander dixit: <said>videlicet</said>, inquit, <said>omnes
            emoriamini et tu princeps, qui tam male iudicasti</said>. Indorum princeps:
            <said>at</said>, inquit, <said>Alexander, non est regium mentiri. Tu dixisti: quem de
            vobis iudicare iussero, si recte iudicarit, eum missum faciam
              <supplied><gap/></supplied>. Non igitur falsum, sed verum iudicavi.
              <supplied><gap/></supplied> non est enim aequum aliquem nostrum meo iudicio damnari.
              <supplied><gap/></supplied> neminem igitur nostrum ex tuo praescripto perire convenit.
            Nam <supplied><gap/></supplied> ne iniuria interficiamur, non nobis, sed tibi est
            praevidendum</said>.</p>
        <p>
          <milestone unit="par" n="84"/>Hos ubi Alexander audivit, sapientes esse existimans
          vestimenta dari ac missos fieri iussit. Deinde exercitum <del>in</del> naves iussit
          conscendere et signo dato solvere iussit <del>unde <supplied>ad</supplied> Atlanticum ac
            Rubrum mare flumine Indo devehitur</del>. Cum inde progressus aliquot dies navigaret,
          venit ad insulam Patala quae appellatur in <unclear>ophiorum</unclear>. In ea regione
          dextra fluminis <unclear>bigandar</unclear> inest; habitant in sinistra
            <unclear>mamalces</unclear>. Ab his commeatum et duces propter latitudinem fluminis
          sumpsit. </p>
        <p>
          <milestone unit="par" n="85"/>Deinde diebus aliquot post devenit in insulam desertam.
          Iussit requiri, si quem locorum possent non ignarum invenire. Vbi neminem inveniunt, deos
          conprecatus ex insula profectus est. Iamque stadia CCCC decucurrerunt, cum repente auram
          marinam eius rei non inperiti senserunt. Spe salutis iniecta laeti regem
            <supplied><gap/></supplied> atque inter se alius alium hortari, ut remigarent, cum mare
          non longe abesset.</p>
        <p>
          <milestone unit="par" n="86"/>Deinde naves ad ripam applicare iussit et si quis locorum
          peritus esset quaerere iussit. Diu cum quaesissent, quosdam agrestes inventos ad regem
          adduxerunt. Ei interrogati, quam longe navigandum esset <supplied>ad mare, mare</supplied>
          negaverunt se scire, sed tridui iter esse, dum ad aquam commixtam pervenirent. Tum
          intellectum est eos aquam marinam demonstrare. Animis libentibus properantes naves
          conscenderunt, ut quam primum ad mare pervenirent. Itaque post diem tertium fluctus
          marinos conspexerunt et <unclear>redientes</unclear> campos aqua salsa conpleri vimque
          fluminis citatim supprimi senserunt. <supplied><gap/></supplied>. </p>
      
      </div>
    </body>
  </text>
</TEI>
