<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>Libellus de statibus</title>
    <author>Clodianus</author>
    <respStmt>
     <resp>Correzione linguistica</resp>
     <name>Beatrice Strona</name>
    </respStmt>
    <respStmt>
     <resp>Codifica XML</resp>
     <name>Nadia Rosso</name>
    </respStmt>
   </titleStmt>
   <publicationStmt>
    <publisher>digilibLT</publisher>
    <pubPlace>Vercelli</pubPlace>
    <date>2015</date>
    <availability>
     <p><ref target="http://creativecommons.org/licenses/by-nc-sa/3.0/it/"/></p>
    </availability>
    <idno>dlt000092</idno>
   </publicationStmt>
   <sourceDesc>
    <p><hi rend="italic">Rhetores Latini Minores</hi>, ex codicibus maximam partem primum adhibitis
     emendabat Carolus Halm, Lipsiae 1863, 590-592 (Bibliotheca Scriptorum Graecorum et Romanorum
     Teubneriana)</p>
   </sourceDesc>
  </fileDesc>
  <encodingDesc>
   <projectDesc>
    <p>digilibLT. Biblioteca digitale di testi latini tardoantichi.</p>
    <p>Progetto diretto da Raffaella Tabacco (responsabile della ricerca) e Maurizio Lana</p>
   </projectDesc>
   <editorialDecl>

    <p><hi rend="bold">Note di trascrizione e codifica specifiche del file </hi></p>
    <p>L'edizione di riferimento utilizza tre modalità grafiche diverse: corpo di testo, corpo
     maggiorato e corsivo. Il corpo di testo è rimasto inalterato anche nell'edizione digitale; il
     corpo maggiorato è stato reso con il maiuscolo; il corsivo è stato reso con il grassetto.</p>

    <p><hi rend="bold">Note di trascrizione e codifica del progetto digilibLT </hi></p>
    <p>Abbiamo riportato solo il testo stabilito dall'edizione di riferimento non seguendone
     l'impaginazione. Sono stati invece esclusi dalla digitalizzazione apparati, introduzioni, note
     e commenti e ogni altro contenuto redatto da editori moderni. </p>
    <p> I testi sono stati sottoposti a doppia rilettura integrale per garantire la massima
     correttezza di trascrizione</p>
    <p>Abbiamo normalizzato le U maiuscole in V seguendo invece l'edizione di riferimento per la
     distinzione u/v minuscole.</p>
    <p> Non è stato normalizzato l'uso delle virgolette e dei trattini.</p>
    <p> Non è stata normalizzata la formattazione nell'intero <hi rend="italic">corpus</hi>:
     grassetto, corsivo, spaziatura espansa.</p>
    <p>Sono stati normalizzati e marcati nel modo seguente i diacritici.<lb/> espunzioni:
     <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
     <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
     si visualizzano †testo† e †testo<lb/> lacuna materiale: <![CDATA[<gap/>]]> si visualizza
     [...]<lb/> lacuna integrata dagli editori:
     <![CDATA[<supplied><gap/></supplied> si visualizza <...>]]>
    </p>
    <p>Sono stati marcati i termini in lingua greca
     <![CDATA[<foreign xml:lang="grc">αβγ</foreign>]]>
    </p>
    <p>Ulteriori informazioni sulle norme di trascrizione e codifica su <ref
      target="http://digiliblt.lett.unipmn.it/upload/docs/note_di_trascrizione_e_di_codifica.pdf"
      >Note di trascrizione e codifica di testi latini tardoantichi
      [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
   </editorialDecl>
  </encodingDesc>
  <profileDesc>
   <langUsage>
    <language ident="la">Latino</language>
   </langUsage>
  </profileDesc>
 </teiHeader>

 <text>


  <body>
   <div>
    <head> ARS RHETORICA CLODIANI. DE STATIBVS.</head>
    <p>Status est quaestio summa, de qua pronuntiaturi sunt iudices; status autem dicitur eo quod in
     eo pars utraque consistit. Nascitur autem status ex intentione et depulsione hoc modo:
     occidisti hominem — non occidi. Cicero statum <hi rend="expanded">constitutionem</hi> vocat,
      <foreign xml:lang="grc">στάσιν</foreign> aut <foreign xml:lang="grc">γενικὸν
      κεφάλαιον</foreign> Graeci dicunt.</p>
    <p>Rationales status sunt quatuor: <hi rend="expanded">an sit</hi>, quae coniectura dicitur; <hi
      rend="expanded">quid sit</hi>, qui finis appellatur; <hi rend="expanded">quale sit</hi>, quod
     est qualitas; <hi rend="expanded">inducine in iudicium debeat</hi>, quae ab aliis <hi
      rend="expanded">translatio</hi>, ab aliis <hi rend="expanded">praescriptio</hi> appellatur:
     hanc Quintilianus negat inter status recipiendam.</p>
    <p>Graeci hos status sic appellant: coniecturam <foreign xml:lang="grc">στοχασμόν</foreign>,
     finem <foreign xml:lang="grc">ὅρον</foreign>, qualitatem <foreign xml:lang="grc"
      >ποιότητα</foreign>, translationem <foreign xml:lang="grc">μετάλεψιν</foreign> appellant.</p>
    <p>Coniectura est, cum crimen intenditur et negatur: coniectura simplex, plena et semiplena. Fur
     quadruplum solvat: sacrilegus manus perdat: adulter, qui multoties per multa adulteria
     moechatus est, reus est mortis.</p>
    <p>Colon, pars integris pedibus impleta, ut <hi rend="expanded">defecisse videt sua</hi>: comma
     pars versus imperfecta, ut <hi rend="expanded">arma virumque cano</hi>.</p>
    <p><hi rend="expanded">Aequivoca</hi> dicuntur, quorum nomen solum commune est, secundum nomen
     vero substantia diversa. Igitur res omnes duobus significantur modis, nomine scilicet et
     definitione substantiae. Ex his ergo diversitates quatuor procreantur: namque res omnes cum
     rebus aliis aut nomine iunguntur et definitionibus discrepant, aut definitione congruunt et
     nominibus separantur, aut in nomine et definitione consentiunt, <del>aut nomine congruunt,
      definitione dissentiunt</del> aut in nomine et definitione dissentiunt. Et illa quidem quae
     nominibus iunguntur, definitionibus discrepant, vocantur <hi rend="expanded">aequivoca</hi>.
     Hoc autem huiusmodi est: homo pictus et verus; utraeque enim res uno hominis nomine
     nuncupantur, sed definitionibus differunt. Nam si quis pictum hominem definiat, ita dicit: homo
     qui pictus ex coloribus, vivi hominis simulatio: hominem autem verum ita definiet: homo est
     animal rationale, mortale, risibile. Atque ita haec congruunt nomine, definitione
     dissentiunt.</p>
    <p>Illa vero, quae definitione congruunt, nominibus separantur, <hi rend="expanded"
      >multivoca</hi> nominantur, ut sunt ‘gladius ensis’; his cnim una substantiae definitio est
     vocabulis discrepantibus.</p>
    <p>Illa autem, quae et nomine et definitione consentiunt, <hi rend="expanded">univoca</hi>
     dicuntur, ut est ‘animal’ et ‘homo’: namque homo dicitur animal et cum animali uno nomine
     iungitur animalis. At vero si utrumque definias, possis dicere: utraque est substantia animata
     atque sensibilis.</p>
    <p>Illa vero, quae neque nomine iunguntur neque definitione consentiunt, huius modi sunt, quae
     omnino a se discrepent: haec vocantur <hi rend="expanded">diversivoca</hi>, ut est ‘ignis aer
     aqua terra’; his enim neque eadem nomina sunt neque idem termini.</p>
    <p>Aequivoca sunt dicta, quod quamvis definitionibus distent, aequo tamen vocabulo nuncupentur:
     univoca, quod una sit illis nominis et definitionis significatio: multivoca, quod cum eadem
     definitio subiecta sit, multis nominibus appellentur: diversivoca, quod omni a se diversitate
     dissentiant et definitionis et nominis.</p>
    <p>Praeter haec autem quinta invenitur habitudo rerum: quae cum sint a se ipsa diversa,
     coniunguntur tamen quodam modo definitione et nomine, sed non ad plenum, sed ad quandam quasi
     transfigurationem et per formarum vocabuli differentiam, ut est ‘iustitia iustus’ et a
     grammatica grammaticus. Haec autem vocantur <hi rend="expanded">denominativa</hi>, quod de
     nomine et substantia res diversae trahentes transfigurationis <unclear/> quadam similitudine ad
     se ipsa coniuncta sunt.</p>
    <p>Maxime autem necessaria fuit prima de aequivocis propositio; discendum enim nobis est, quod
     non semper res cum nominibus coaequentur, sed aliquoties supercrescant, aliquoties minuantur.
     Namque in aequivocis rebus nomina superantur; nam cum nomen unum sit, plures sunt res quae uno
     nomine declarantur. In multivocis res nominibus transeunt; nam cum una sit eademque substantia,
     multis vocabulis demonstratur. Hinc est quod propositam vocem praeter aequivocorum scientiam ad
     aliquod praedicamentorum principium referre non possumus. Aequivocis namque praecognitis cum
     quisque diiudicandus sermo proponitur et sub praedicamentorum genus aliquod referendus,
     considero, si non illud quod proponitur unam rem significat, et hanc ad propriam praedicationem
     referre non dubito, ut hoc vocabulum quod est <hi rend="expanded">mens</hi>; video, quoniam
     nihil aliud significat nisi illud quo sapimus et quo ratione vegetamur, ergo quoniam unum
     significat et hoc ipsum quod significatur substantia est, id est mens, nomen ipsum substantiam
     declarare pronuntio. Si vero nomen propositum mihi plura significet (declaratio est ipsius
     significatio), quae distribuo, tunc considero, et si ad unum praedicamentum cuncta pertinent,
     hoc ad quod pertinet nomen illud significare contendo: ut hoc vocabulum quod est ‘canis’, idem
     dicitur et marinus et terrenus et caelestis: quas singulas significationes cum considero, video
     esse substantias. At vero si vocabulum diversissimas significet res et quae sub unum genus
     venire non possint, ut hoc vocabulum quod est ‘aliquid’ (etenim dicitur ‘aliquid’ et de
     substantia et de qualitate et de quantitate et de cunctis ceteris generibus, singulas huius
     vocabuli designationes partiens secundum unum quodque genus, quod nomen illud significat, ad
     conveniens praedicamentum pronuntiem pertinere. Quod si praeter aequivocorum notitiam nomen
     propositum ad proprium praedicamentum referre non possumus, recte de praedicamentis inchoans,
     quid aequivoca forent, propria definitione constituit. Videtur quoque mihi, cum de aequivocis
     inchoavit, de ipsa proprie praedicamenti significatione coepisse; nam cum substantia quantitas
     et cetera.</p>
    <p><foreign xml:lang="grc">Γνῶθι σεαυτόν</foreign>, id est nosce te ipsum: frustra enim laborat
     curiosa mortalitas in ceteris cognoscendis, cum <hi rend="italic">animi</hi> sui naturam scire
     non possit, quid sit, ubi sit, quam formam, quam vim habeat: quid sit, <foreign xml:lang="grc"
      >περὶ τῆς οὐσίας</foreign>, id est de substantia; ubi sit, <foreign xml:lang="grc">περὶ τοῦ
      τόπου</foreign>, id est de loco; quam figuram, utrum humani corporis, ut habere umbrae
     dicuntur, an sphaerae, an cuiusvis alterius; quam vim, mortalisne an aeterna sit. Pars autem
     animae <foreign xml:lang="grc">αἰσθητική</foreign>, id est sensualis dicitur; est autem forma
     capax omnium figurarum et pulchrior universis, quae intelligibiliter in aeternis rebus
     exsistit.</p>
    <p><hi rend="expanded">Finit clodiani de statibus.</hi></p>
   </div>


  </body>
 </text>

</TEI>
