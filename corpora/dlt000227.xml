<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>Mythologiarum libri</title>
    <author>Fulgentius (Fabius Planciades Fulgentius)</author>
    <respStmt>
     <resp>Correzione linguistica</resp>
     <name>Beatrice Strona</name>
    </respStmt>
    <respStmt>
     <resp>Codifica XML</resp>
     <name>Nadia Rosso</name>
    </respStmt>
   </titleStmt>
   <publicationStmt>
    <publisher>digilibLT</publisher>
    <pubPlace>Vercelli</pubPlace>
    <date>2015</date>
    <availability>
     <p><ref target="http://creativecommons.org/licenses/by-nc-sa/3.0/it/"/></p>
    </availability>
    <idno>dlt000227</idno>
   </publicationStmt>
   <sourceDesc>
    <p><hi rend="italic">Fabii Planciadis Fulgentii V. C. Opera; Accedunt Fabii Claudii Gordiani
      Fulgentii V. C. De aetatibus mundi et hominis et S. Fulgentii episcopi super Thebaiden</hi>,
     recensuit Rudulfus Helm, addenda adiecit Jean Preaux. Ed. stereotypa ed. anni 1898, Stutgardiae
     1970 (Bibliotheca Scriptorum Graecorum et Romanorum Teubneriana).</p>
   </sourceDesc>
  </fileDesc>
  <encodingDesc>
   <projectDesc>
    <p>digilibLT. Biblioteca digitale di testi latini tardoantichi.</p>
    <p>Progetto diretto da Raffaella Tabacco (responsabile della ricerca) e Maurizio Lana</p>
   </projectDesc>
   <editorialDecl>

    <p><hi rend="bold">Note di trascrizione e codifica del progetto digilibLT </hi></p>
    <p>Abbiamo riportato solo il testo stabilito dall'edizione di riferimento non seguendone
     l'impaginazione. Sono stati invece esclusi dalla digitalizzazione apparati, introduzioni, note
     e commenti e ogni altro contenuto redatto da editori moderni. </p>
    <p> I testi sono stati sottoposti a doppia rilettura integrale per garantire la massima
     correttezza di trascrizione</p>
    <p>Abbiamo normalizzato le U maiuscole in V seguendo invece l'edizione di riferimento per la
     distinzione u/v minuscole.</p>
    <p> Non è stato normalizzato l'uso delle virgolette e dei trattini.</p>
    <p> Non è stata normalizzata la formattazione nell'intero <hi rend="italic">corpus</hi>:
     grassetto, corsivo, spaziatura espansa.</p>
    <p>Sono stati normalizzati e marcati nel modo seguente i diacritici.<lb/> espunzioni:
     <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
     <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
     si visualizzano †testo† e †testo<lb/> lacuna materiale: <![CDATA[<gap/>]]> si visualizza
     [...]<lb/> lacuna integrata dagli editori:
     <![CDATA[<supplied><gap/></supplied> si visualizza <...>]]>
    </p>
    <p>Sono stati marcati i termini in lingua greca
     <![CDATA[<foreign xml:lang="grc">αβγ</foreign>]]>
    </p>
    <p>Ulteriori informazioni sulle norme di trascrizione e codifica su <ref
      target="http://digiliblt.lett.unipmn.it/upload/docs/note_di_trascrizione_e_di_codifica.pdf"
      >Note di trascrizione e codifica di testi latini tardoantichi
      [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
   </editorialDecl>
  </encodingDesc>
  <profileDesc>
   <langUsage>
    <language ident="la">Latino</language>
   </langUsage>
  </profileDesc>
 </teiHeader>

 <text>


  <body>
   <div type="lib" n="I">
    <head>LIBER I</head>

    <div type="pr" n="pr">
     <p><milestone unit="page" n="p. 3 Helm"/> Quamuis inefficacem petat studium res quae caret
      effectum et ubi emolumentum deest negotii causa cessat inquiri — hoc uidelicet pacto, quia
      nostri temporis erumnosa miseria non dicendi petat studium, sed uiuendi fleat ergastulum nec
      famae adsistendum poeticae, sed fami sit consulendum domesticae — cito itaque nunc aut quod
      amiseris fleas aut quod edas inquiras quam quod dicas inuenias uacatque hoc tempore potentibus
      opprimere, prioribus rapere, priuatis perdere, miseris flere — quia soles, domine, meas
      cachinnantes sepius nenias lepore satyrico litas libentius adfectari, dum ludicro Talia
      uentilans epigrammate comedica solita est uernulitate mulcere, additur quia et mihi nuper
      imperasse dinosceris ut feriatas affatim tuarum aurium sedes lepido quolibet susurro
      permulceam: parumper ergo ausculta dum tibi rugosam sulcis anilibus ordior fabulam, quam nuper
      Attica saporante salsura, nocturna praesule lucerna commentus sum, ita somniali figmento
      delusam, quo non poetam furentem aspicias, sed onirocretam soporis nugas ariolantem aduertas.
      Neque enim illas Eroidarum arbitreris lucernas meis praesules <milestone unit="page"
       n="p. 4 Helm"/> libris, quibus aut Sulpicillae procacitas aut Psices curiositas declarata
      est, neque illam quae ui maritum Fedriam in tumulum duxit aut Leandricos natatus intercepit,
      sed quae nostrum achademicum rethorem ita usque ad uitalem circulum tulit, quo pene dormientem
      Scipionem caeli civem effecerit. Verum res publica uideat quid Cicero egerit. Me interim
      discedentem a te domine dum quasi urbanis extorrem negotiis ruralis otii torpor adstringeret,
      et euitans erumnosa calamitatum naufragia quibus puplicae uexantur incessabiliter actiones,
      arbitrabam agrestem secure adipisci quietem, ut procellis curarum celantibus, quo in turborem
      urbana tempestas exciderat, uelut Alcione niduli placidam serenitatem uillatica semotione
      tranquillior agitassem; sopitisque in fauilla silentii raucisonis iurgiorum classicis quibus
      me galagetici quassauerant impetus defecatam silentio uitam agere creditabam, ni me illuc
      quoque memorum angina inprobior sequeretur felicitatisque nouerca fortuna, quae amarum quiddam
      humanis interserit semper negotiis, me quasi <milestone unit="page" n="p. 5 Helm"/> pedisequa
      sectaretur. Nam tributaria in dies conuentio conpulsantium pedibus limen proprium triuerat
      noua indictionum ac momentanea proferens genera, quo, si Mida rex ex homine uerterer, ut
      locupletes tactus rigens auri materia sequeretur, credo etiam Pactoli ipsius fluenta condictis
      frequentibus desiccassem. Nec hoc tantum miseriarum ergastulum sat erat; addebatur his quod
      etiam bellici frequenter incursus pedem domo radicem infigere iusserant, quo portarum
      nostrarum pessulos, aranearum cassibus oppletos, quispiam non uideret. Agrorum enim dominium
      gentes ceperant, nos domorum; fructus enim nostros exspectare licuit, non frui; merces quippe
      gentilis fuerat, si uel ad manendum clausos relinquerent. Sed quia numquam est malum inmortale
      mortalibus, tandem domini regis felicitas adventantis uelut solis crepusculum mundo tenebris
      dehiscentibus pauores abstersit. Et post torpentes incessus quae tum bellicum robigauerat
      interdictum licuit tandem arua uisere, limites circuire; egredimur nautarum in morem quos
      tempestatum flagitamento confractos exoptata reduces excepit ripa et velut parietum indumentis
      exuti post domesticas stationes ambulare potius discimus quam progredimur et Maroneo uersu
      consimiles ‘tandem liber equus campo potitur aperto’ intuemur arua, quibus <milestone
       unit="page" n="p. 6 Helm"/> adhuc inpressae bellantium plantae mauricatos quod aiunt
      sigillaverunt gressus et formidine menti nondum extersa hostes in uestigiis pauebamus;
      terrorem enim pro sui memoria miles hostis heredem relinquerat. Sed Troadum in morem
      ostentabamus alterutrum loca quorum recordationem aut internitio celebrior faciebat aut
      praeda. Tandem inter sentosa nemorum frutecta, quae agrestis olim deseruerat manus, — nam
      intercapedinante pauoris prolixitate tam larga fumo lurida parietibus aratra pendebant et
      laborifera boum colla iugales in uaccinam mollitiem deduxerant callos — squalebat uiduus
      sulcis ager et herbidis sentibus oliuifero uertici minabatur; ita etenim nexili desmate
      meandrico gramini labrusca coibant, quo saepta herbosis radicibus tellus Triptolemicum
      contumax abnueret dentem — ergo dum huiuscemodi paliurea prata incedenti premerem planta et
      roscidos florulenti uelleris colles spatianti meterem passu, defectum voluntas peperit et
      egredientis studio sedulitas ex labore successit. Deuertor arborei beneficium umbraculi
      praesumens, quo me erranti foliorum intextu Phoebi torridis defensaret optutibus et circumfluo
      ramorum recurrentium nexu umbram quam propriis radicibus praeberet mihi etiam concederet esse
      communem. Nam me <milestone unit="page" n="p. 7 Helm"/> auium quaedam uernulitas, quae fragili
      quadam dulcedine crispantes sibilos corneis edunt organulis, ad hoc opus allexerat et laboris
      tam subita requies melos quoddam carminis expectabat:</p>
     <lg>
      <l>Thespiades, Hippocrene</l>
      <l>quas spumanti gurgite</l>
      <l>inrorat loquacis nimbi</l>
      <l>tinctas haustu Musico,</l>
      <l>ferte gradum properantes</l>
      <l>de uirectis collium,</l>
      <l>ubi guttas florulentae</l>
      <l>mane rorat purpurae</l>
      <l>umor algens, quem serenis</l>
      <l>astra sudant noctibus.</l>
      <l>Verborum canistra plenis</l>
      <l>reserate flosculis.</l>
      <l>Quicquid per uirecta Tempe</l>
      <l>raptat unda proluse</l>
      <l>innientis etre cursu</l>
      <l>quam produxit ungula,</l>
      <l>quicquid Ascreus ueterna</l>
      <l>rupe pastor cecinit,</l>
      <l>quicquid exantlata gazis</l>
      <l>uestra promunt horrea,</l>
      <l>quod cecinit pastorali</l>
      <l>Maro silua Mantuae,</l>
      <l>quod Meonius ranarum</l>
      <l><milestone unit="page" n="p. 8 Helm"/> cachinnauit proelio,</l>
      <l>Pharrasia candicanti</l>
      <l>dente lyra concrepet;</l>
      <l>ad meum uetusta carmen</l>
      <l>saecla nuper confluant.</l>
     </lg>
     <p>Hoc itaque sacrificali carmine Gorgonei fontis adspargine madidas et praepetis ungulae riuo
      merulentas Pierides abstraxit. Adstiterant itaque sirmate nebuloso tralucidae ternae uiragines
      edera largiore circumfluae, quarum familiaris Calliope ludibundo palmulae tactu meum uaporans
      pectusculum poeticae proriginis dulcidinem sparsit; erat enim grauido ut apparebat pectore,
      crine neglecto quem margaritis praenitens diadema constrinxerat, talo tenus bis tinctam
      recolligens uestem, quod credo et itineris propter et ne meandricos tam subtilis elementi
      aliquatenus limbos aculeati herbarum uertices scinderent. Adstitit propter; erectus ergo in
      cubitum ueneratus sum uerbosam uiraginem, olim mihi poetico uulgatam euidentius testimonio,
      nec inmemor cuius uerbosas fabulas propter scolaribus rudimentis tumidas ferulis gestaueram
      palmas, et quia non mihi euidenti manifestatione quaenam esset liquebat, cur uenisset inquiro.
      Tum illa: Vna, inquit, sum e uirginali Eliconiadum curia, Iouis albo conscripta, quam olim
      Atheneam ciuem Romanus ordo colendam exceperat, ubi nouellos ita frutices edidi, quo eorum
      cacumina summis <milestone unit="page" n="p. 9 Helm"/> astris insererem, ita uitae famam
      linquentes heredem, quo maius celebriorem obitum protelarent. Ast ubi me Romuleae arcis
      conuentu bellicus uiduauit incursus, Alexandriae conciliabula urbis exulata possederam uariis
      dogmatum inbutamentis lasciua Grecorum praestruens corda postque Catonum rigores Tullianasque
      seueras inuectiones et Varroniana ingenia Pelleae genti enerues sensus aut satyra luseram aut
      comedico fasmate delectabam aut tragica pietate mulcebam aut epigrammatum breuitate condibam.
      Libebat me mea captiuitas, et licet nostrae uacuissent industriae, inueniebat tamen animus
      quibus inter mala arrideret, nisi me etiam exinde bellis crudelior Galeni curia exclusisset,
      quae pene cunctis Alexandriae ita est inserta angiportis, quo cirurgicae carnificinae laniola
      pluriora habitaculis numerentur; denique ita certando remittunt in mortem quo ferant Caronem
      citius obiturum, si collegio non donetur. Hanc orationem risus mollior terminauit. Itaque meis
      quo deuerteret culminibus inpetraui. Tum illa: Non paues, inquit, Musicum tuis receptare dogma
      penatibus, cum barbarorum morem auscultauerim ita litterarios mercatos penitus abdicare, ut
      hos qui primis elementorum figuris uel proprium discripserint nomen cassata inquisitione mutum
      in carnificina reptarent. Tum ego: Non ita est, inquam, ut ‘audieras, sed fama <milestone
       unit="page" n="p. 10 Helm"/> fuit’. Nam ‘carmina tantum nostra ualent’, Musa, ‘tela inter
      Martia, quantum’ ‘dulcis aquae salientis sitim restinguere riuo’. Et ut suum me amplius
      familiarem rescisset, illud etiam Terentianum adieci: ‘Olim isti fuit generi quondam questus
      aput saeclum prius’. Nunc itaque ita litterae suos <supplied><gap/></supplied> quicquid Elicon
      uerbialibus horreis entecatum possederat in ipsis potestatum culminibus hereditario iure
      transferret catus extendunt. Illa exhilarata uersiculis, utpote quasi Meonem senem uiseret
      recitantem, laudatorio palmulae tactu meam mulsit caesariem percussaque mollius ceruice quam
      decuit: Eia, inquit, Fabi, Anacreonticis iamdudum nouus mistes initiatus es sacris; ne quid
      ergo meo tibi desit tirunculo, accipe parem dogmatis gratiam et quatenus nostra te satyra
      lasciuienti uerborum rore percussit uadatumque te sui retinet amoris inlecebra, redde quod
      deuerbas sipnotico et quidquid libet Niliacis exarare papiris, feriatis aurium sedibus
      percipe; nec deerit historiae quilibet effectus cuius te uisceribus interstingi poposceris.
      Tum ego: Index te libelli fefellit, generosa loquacitas; non mihi cornutus adulter arripitur
      nec imbre mendaci lusa <del>Danae</del> uirgo cantatur, dum suo iudicio <milestone unit="page"
       n="p. 11 Helm"/> deus sibi pecudem praetulit et hanc auro decepit quam potestate nequiuit;
      non suillo canimus morsu depastum amantis iuuenis femur nec in meis libellulis sub falsa alite
      puerilis pependit lasciuia; non olorinis reptantem adulterum plumis, oua pulligera uirginibus
      inculcantem quam semina puerigena uisceribus infundentem, nec lignides puellas inquirimus, Ero
      atque Psicen, poeticas garrulantes ineptias, dum haec lumen queritur extinctum, illa deflet
      incensum, ut Psice uidendo perderet et Ero non uidendo perisset; nec referam uirginali
      figmento Aricinam lusam uiraginem, dum quaereret Iuppiter quod magis esse uellet quam fuerat.
      Mutatas itaque uanitates manifestare cupimus, non manifesta mutando fuscamus, ut senior deus
      innitus exerceat et sol fulgoris igne deposito malit anilibus exarari rugis quam radiis;
      certos itaque nos rerum praestolamur effectus, quo sepulto mendacis Greciae fabuloso commento
      quid misticum in his sapere debeat cerebrum agnoscamus. Tum illa: Vnde haec tibi, inquit,
      homuncule, tantam ignorantiae scientiam, unde tam ratum ordinem ignorandi? Dum enim saeculis
      intacta exquiris, ostendis te sapienter scire quod nescis. Cui ego: Si his, quibus ignorare
      aliquid contingit, ne ipsut quidem nescire suum scire contingerit, quanto satius erat eis
      etiam non <milestone unit="page" n="p. 12 Helm"/> nasci contingere quam nasci inefficaciter
      uenire. Primum itaque ego scientiae uestibulum puto scire quod nescias. Ad haec illa: Tam
      secretis misticisque rebus uiuaciter pertractandis ampliora sunt auctoritatum quaerenda
      suffragia; neque enim quippiam ludicrum quaeritur, quo ludibundo pede metrica uerborum commoda
      sarciamus. Sudor hic opus est palestrantis ingenii, ne tam magnifici adsumpta operis moles
      ipso fere medio conaminis impetu uiuacissimis destituta uanescat tractatibus. Ergo erunt nobis
      etiam Philosofia atque Vrania adiutrices operis consciscendae; nec <del>enim</del> deerit tuis
      lasciuiens amica solaciis, at dum te misticae artes anhelum tractando reddiderint, tute tua
      Satyra ludentem excipiet. Quaeso, inquam, munifica largitas, ne tu istam tuam Satyram cuius me
      dudum uadatum amore praedixeras temere nostris credas penatibus. Tam etenim liuens zelo
      sortitus sum ex affectu coniugium, ut, si hanc suis oblucentem ut pelicem uoluptatibus domo
      reppererit, ita sulcatis ungue genis in Eliconem remittat necesse est, quo eius diluendis
      uulneribus Gorgonei ipsius fontis nequaquam fluenta sufficiant. Tum illa cachinnum quassans
      fragile conliso bis terque pulsu palmulae femore: Nescis, inquit, Fulgenti, rudis accola
      Pieridum, quantum Satyram matronae formident; licet mulierum uerbialibus undis et causidici
      cedant nec grammatici muttiant, rethor taceat et clamorem praeco conpescat, sola est quae
      modum <milestone unit="page" n="p. 13 Helm"/> inponit furentibus, licet Petroniana subit
      Albucia. Hac etenim alludente et Plautinae Saureae dominatus obdormit et Sulpicillae
      Ausonianae loquacitas deperit Sallustianaeque Semproniae quamuis praesens sit Catilina melos
      cantandi raucescit.</p>
     <lg>
      <l>Soluerat igniuomos mundi regione peracta</l>
      <l>quadrupedes gelidumque rotis tepefecerat orbem</l>
      <l>rector et auratis colla spoliabat habenis.</l>
      <l>Iam Phoebus disiungit equos, iam Quintia iungit;</l>
      <l>quasque soror linquit, frater pede temperat undas.</l>
      <l>Tum nox stellato mundum circumlita peplo</l>
      <l>caerula rorigeris pigrescere iusserat alis</l>
      <l>astrigeroque nitens diademate Luna bicorni</l>
      <l>bullatum biiugis conscenderat aethera tauris.</l>
      <l>Iam simulacra modis mentes fallentia plastis</l>
      <l>mollia falsidicis replebant stramina signis;</l>
     </lg>
     <p>et, ut in uerba paucissima conferam, nox erat. Cuius noctis nomen iamdudum oblitus ut
      insanus uates uersibus delirabam, dum subito agrestis illa quam dudum uideram hospita oborto
      impetu cubicularias inpulsu fores inrupit necopinanterque me iacentem repperiens marcentia
      languore somni lepido lumina rapido atque admodum splendifice intermicanti quodam sui uultus
      coruscamine perpulit; erat enim ultra solitum eminens mortalitatis aspectum. Denique pigrae
      adhuc quietis indicium rotatis naribus <milestone unit="page" n="p. 14 Helm"/> ruptuantem
      repentina ostii crepitatione turbauit. Hanc praeibat florali lasciuiens uirguncula petulantia,
      hedera largiori circumflua, improbi uultus et ore contumeliarum sarcinis grauido, cuius
      ironicum lumen tam rimabunda uernulitate currebat quo mentes etiam penitus abstrusas
      temulentis inscriptionibus depinxisset. Musae autem latera sarciebant altrinsecus duae, quarum
      dexterior uerenda quadam maiestate subnixa elatae frontis polimina argenteis astrorum
      crispauerat margaritis, cuius faleratum exoticis diadema carbunculis corniculata lunae
      sinuatio deprimebat ac cerulanti peplo circumlita hyalinae cauitatem sperae osseo fastigans
      tigillo uersabat. Visus itaque luminis tam elata contemplatione caelitus erigebatur intuitus,
      quo pene foribus superna intuens pollicem inlisisset. Leui comes lateris refugo quodam
      contemplatu secretior humanos intuitus uelamine quodam arcano uitabat; huius ninguida canis
      albentibus nitebat caesaries rugaque crispato multiplici supercilio rancidum se quiddam
      consipere promittebat; tardior erat incessus et ipsa ponderationis grauidine uenerandus. Tunc
      Calliope prouinciam loquacitatis ingressa: His te, inquit, Fulgenti, tutricibus spondideram
      largiturum; quarum sequax si fueris, celeri te raptu ex mortali caelestem efficient astrisque
      te, non ut Neronem poeticis <milestone unit="page" n="p. 15 Helm"/> laudibus, sed ut Platonem
      misticis interserent rationibus. Neque enim illos de his expectas effectus, quos aut poema
      ornat aut deflet tragoedia aut spumat oratio aut cachinnat satyra aut ludit comedia, sed in
      quibus et Carneadis resudat elleborum et Platonis auratum eloquium et Aristotelis
      sillogismaticum breuiloquium. Nunc itaque pande mentis cubiculum et aurium fistulis audito
      nuntio mentibus intromitte quod excipis; sed enerva totum mortale quod tibi est, ne tam
      sacrati series dogmatis scrupulosis rite non residat penetralibus. Ergo nunc de deorum primum
      natura, unde tanta malae credulitatis lues stultis mentibus inoleuerit, edicamus. Quamuis enim
      sint quidam qui spreta capitis generositate aricinis atque arcaicis sensibus glandium quippiam
      sapiant atque eorum altiori stultitiae nubilo soporata caligentur ingenia, tamen nequaquam
      aput humanos sensus nisi fortuitis conpulsationibus moti nascuntur errores, ut etiam Crysippus
      de fato scribens ait: Conpulsationibus lubricis uoluuntur incursus. Itaque primum omisso
      circuitu, unde idolum tractum sit, edicamus.</p>
    </div>

    <div type="cap" n="1">
     <head>I. Vnde idolum.</head>
     <p>Diophantus Lacedemonum auctor libros scripsit antiquitatum quattuordecim, in quibus ait
      Sirophanem Aegyptium <milestone unit="page" n="p. 16 Helm"/> familia substantiaque locupletem
      filium genuisse; quem, uelut inormis substantiae successorem, ineffabili ultra quam paternitas
      exigebat affectu erga filium deditum is qui dum adversis fortunae incursibus raperetur, quo
      patri crudelem geminae orbitatis derelinquisset elogium ut et posteritatis perpetuale
      suffragium denegasset et substantiae propagandae subitam interceptionem obiceret. Quid igitur
      faceret aut fecunda paternitas in sterilitate damnata aut felix substantia in successione
      curtata? Parum erat ut non haberet quod habuit, nisi etiam nec esset qui obtineret quod
      relinquit. Denique doloris angustia quae semper inquirit necessitatis solatium filii sibi
      simulacrum in edibus instituit dumque tristitiae remedium quaerit, seminarium potius doloris
      inuenit nesciens quod sola sit medicina miseriarum obliuio; fecerat enim ille unde luctus
      resurrectiones in dies adquireret, non in quo luctus solatium inueniret. Denique idolum dictum
      est, id est idos dolu, quod nos Latine species doloris dicimus. Namque uniuersa familia in
      domini adolatione aut coronas plectere aut flores inferre aut odoramenta simulacro succendere
      consuerat. Nonnulli etiam seruorum culpabiles domini furiam euitantes ad simulacrum profugi
      ueniam merebantur et quasi salutis certissimo conlatori florum <milestone unit="page"
       n="p. 17 Helm"/> atque turis offerebant munuscula timoris potius effectu quam amoris affectu.
      Denique huius rei non inmemor et Petronius ait: ‘Primus in orbe deos fecit timor’; nam et
      Mintanor musicus in crumatopoion libro artis musicae quem descripsit ait: ‘Deum doloris quem
      prima conpunctio humani finxit generis’. Exhinc ergo inueteratus error humanis pedetemtim
      consertus discipulis baratro quodam sceuae credulitatis prolabitur.</p>
    </div>

    <div type="cap" n="2">
     <head>II. Fabula Saturni.</head>
     <p>Saturnus Polluris filius dicitur, Opis maritus, senior, uelato capite, falcem ferens; cuius
      uirilia abscisa et in mari proiecta Venerem genuerunt. Itaque quid sibi de hoc Philosophia
      sentiat, audiamus. Tum illa: Saturnus primus in Italia regnum obtinuit; hicque per annonae
      praerogationem ad se populos adtrahens a saturando Saturnus dictus est. Opis quoque eius uxor
      eo quod opem esurientibus ferret edicta est. Polluris etiam filius siue a pollendo siue a
      pollucibilitate quam nos humanitatem dicimus. Vnde et Plautus in comedia Epidici ait: ‘Bibite,
      pergregamini pollucibiliter’. Velato uero capite ideo fingitur, quod omnes fructus foliorum
      obnupti tegantur umbraculo. <milestone unit="page" n="p. 18 Helm"/> Filios uero suos comedisse
      fertur, quod omne tempus quodcumque gignat consumit; falcem etiam fert non inmerito, siue quod
      omne tempus in se reuergat ut curuamina falcium siue fructuum propter; unde etiam et castratus
      dicitur, quod omnes fructuum uires abscisae atque in humoribus uiscerum uelut in mare
      proiectae, sicut illic Venerem, ita et libidinem gignant necesse est. Nam et Apollofanes in
      epico carmine scribit Saturnum quasi sacrum nun — nus enim Grece sensus dicitur — aut satorem
      nun quasi diuinum sensum creantem omnia. Cui etiam quattuor filios subiciunt, id est primum
      Iouem, secundum Iunonem, tertium Neptunum, quartum Plutonem; Polluris quasi poli filium
      dicunt, quattuor elementa gignentem,</p>
    </div>

    <div type="cap" n="3">
     <head>III. De Ioue et Iunone.</head>
     <p>id est primum Iouem ut ignem, unde et Zeus Grece dicitur; Zeus enim Greca significatione
      siue uita siue calor dici potest, siue quod igne uitali animata omnia dicerent, ut Eraclitus
      uult, siue quod hoc elementum caleat; secundam Iunonem quasi aerem, unde et Era Grece dicitur;
      et quamuis aerem masculum ponere debuerunt, tamen ideo sororem Iouis, quod haec duo elementa
      sibi sint ualde consocia, ideo Iouis et coniugem, quod maritatus aer igne <milestone
       unit="page" n="p. 19 Helm"/> feruescat. Nam et Teopompus in Cipriaco carmine et Ellanicus in
      dios politia quam descripsit ait Iunonem ab Ioue uinctam catenis aureis et degrauatam
      incudibus ferreis, illud nihilominus dicere uolentes quod aer igni caelesti coniunctior duobus
      deorsum elementis misceatur, id est aquae et terrae, quae elementa duobus superioribus
      grauiora sunt. </p>
    </div>

    <div type="cap" n="4">
     <head>IV. Fabula Neptuni.</head>
     <p>Neptunum uero tertium uelut aquarum uoluerunt elementum, quem ideo Grece etiam Posidoniam
      nuncupant quasi pion idonan quod nos Latine facientem imaginem dicimus, illa uidelicet ratione
      quod hoc solum elementum imagines in se formet expectantium, quod nulli alio ex quattuor
      conpetat elementis. Tridentem uero ob hac re ferre pingitur, quod aquarum natura triplici
      uirtute fungatur, id est <supplied>sit</supplied> liquida, fecunda, potabilis. Huic et Neptuno
      Amphitritem in coniugium deputant — amphi enim Grece circumcirca dicimus — eo quod omnibus
      tribus elementis aqua conclusa sit, id est sit in caelo, sit in aere id est in nubibus, et in
      terra, ut sunt fontes uel putei.</p>
     <p><milestone unit="page" n="p. 20 Helm"/></p>
    </div>

    <div type="cap" n="5">
     <head>V. Fabula de Plutone.</head>
     <p>Quartum etiam Plutonem dicunt terrarum praesulem — plutos enim Grece diuitiae dicuntur —
      solis terris credentes diuitias deputari. Hunc etiam tenebris abdicatum dixerunt, quod sola
      terrae materia sit cunctis elementis obscurior. Sceptrum quoque in manu gestat quod regna
      solis conpetant terris. </p>
    </div>

    <div type="cap" n="6">
     <head>VI. Fabula de Tricerbero.</head>
     <p>Tricerberum uero canem eius subiciunt pedibus, quod mortalium iurgiorum inuidiae ternario
      conflentur statu, id est naturali, causali, accidenti. Naturale est odium ut canum et leporum,
      luporum et pecudum, hominum et serpentium, causale est ut amoris zelum atque inuidiae,
      accidens est quod aut uerbis casualiter oboritur ut hominibus aut comestionis propter ut
      iumentis. <del>Cerberus uero dicitur quasi creoboros, hoc est carnem uorans et fingitur tria
       habere capita pro tribus aetatibus, infantia, iuuentute, senectute, per quas introiuit mors
       in orbem terrarum.</del></p>
    </div>

    <div type="cap" n="7">
     <head>VII. Fabula de Furiis.</head>
     <p>Huic quoque etiam tres Furias deseruire dicunt, quarum prima Allecto <supplied>secunda
       Tisiphone, tertia Megera</supplied>; <milestone unit="page" n="p. 21 Helm"/> Allecto enim
      Grece inpausabilis dicitur; Tisiphone autem quasi tuton phone, id est istarum vox; Megera
      autem quasi megale eris, id est magna contentio. Primum est ergo non pausando furiam
      concipere, secundum est in uoce erumpere, tertium iurgium protelare. </p>
    </div>

    <div type="cap" n="8">
     <head>VIII. Fabula de Fatis.</head>
     <p>Tria etiam ipso Plutoni destinant fata; quarum prima Cloto, secunda Lacesis, tertia Atropos
      — clitos enim Grece euocatio dicitur, Lacesis uero sors nuncupatur, Atropos quoque sine ordine
      dicitur — hoc uidelicet sentire uolentes quod prima sit natiuitatis euocatio, secunda uitae
      sors, quemadmodum quis uiuere possit, tertia mortis conditio quae sine lege uenit. </p>
    </div>

    <div type="cap" n="9">
     <head>IX. Fabula de Arpyis.</head>
     <p>Arpyias etiam tres inferis Virgilius deputat, quarum prima Aello, secunda Oquipete, tertia
      Celeno — arpage enim Grece rapina dicitur — ideo uirgines, quod omnis rapina arida sit et
      sterilis, ideo plumis circumdatae, quia quicquid rapina inuaserit celat, ideo uolatiles, quod
      omnis rapina ad uolandum sit celerrima. Aello enim <milestone unit="page" n="p. 22 Helm"/>
      Grece quasi edon allon, id est alienum tollens, Oquipete id est citius auferens, Celenum uero
      nigrum Grece dicitur, unde et Homerus prima Iliados rhapsodia: <foreign xml:lang="grc">αἶψά
       τοι αἷμα κελαινὸν ἐρωήσει περὶ δουρί</foreign>, id est: Statim niger tuus sanguis emanabit
      per meam hastam — hoc igitur significare uolentes quod primum sit alienum concupisci, secundum
      concupita inuadere, tertium celare quae inuadit. </p>
    </div>

    <div type="cap" n="10">
     <head>X. Fabula de Proserpina.</head>
     <p>Plutoni quoque nuptam uolunt Proserpinam, Cereris filiam; Ceres enim Grece gaudium dicitur;
      et ideo illam frumenti deam esse uoluerunt, quod ubi plenitudo sit fructuum gaudia
      superabundent necesse est. Proserpinam uero quasi segetem uoluerunt, id est terram radicibus
      proserpentem, unde et Ecate Grece dicitur; hecaton enim Grece centum sunt; et ideo illi hoc
      nomen inponunt, quia centuplatum seges proferat fructum. </p>
    </div>

    <div type="cap" n="11">
     <head>XI. Fabula Cereris.</head>
     <p>Hanc etiam mater cum lampadibus raptam inquirere dicitur, unde et lampadarum dies Cereri
      dedicatus est, illa uidelicet ratione quod hoc tempore cum lampadibus, id <milestone
       unit="page" n="p. 23 Helm"/> est cum solis feruore, seges ad metendum cum gaudio requiratur.
     </p>
    </div>

    <div type="cap" n="12">
     <head>XII. Fabula Apollinis.</head>
     <p>Apollinem solem dici uoluerunt; apollon enim Grece perdens dicitur, quod feruore suo omnem
      sucum uirentium dequoquendo perdat herbarum. Hunc etiam diuinationis deum uoluerunt, siue quod
      sol omnia obscura manifestat in lucem seu quod in suo processu et occasu eius orbita
      multimodis significationum monstret effectus. Sol uero dicitur aut ex eo quod solus sit aut
      quod solite per dies surgat et occidat. Huic quoque quadrigam scribunt illam ob causam, quod
      aut quadripertitis temporum varietatibus anni circulum peragat aut quod quadrifido limite diei
      metiatur spatium; unde et ipsis equis condigna huic nomina posuerunt, id est Erytreus, Acteon,
      Lampus et Filogeus. Erytreus Grece rubeus dicitur quod a matutino ipse limine rubicundus
      exurgat, Acteon splendens dicitur quod tertiae horae metis uehemens insistens lucidior
      fulgeat, Lampus uero ardens dum ad umbilicum diei centratum conscenderit circulum, Filogeus
      Grece terram amans dicitur quod horae nonae procliuior uergens occasibus pronus incumbat.</p>
     <p><milestone unit="page" n="p. 24 Helm"/></p>
    </div>

    <div type="cap" n="13">
     <head>XIII. Fabula de Coruo.</head>
     <p>In huius etiam tutelam coruum uolunt, siue quod solus contra rerum naturam in mediis ipsis
      aestiuis feruoribus ouiparos pullulet fetus, unde et Petronius:</p>
     <lg>
      <l>‘Sic contra rerum naturae munera notae</l>
      <l>coruus maturis frugibus oua refert’,</l>
     </lg>
     <p>siue quod in orneoscopicis libris secundum Anaximandrum siue etiam secundum Pindarum solus
      inter omnes aues LX quattuor significationes habeat uocum. </p>
    </div>

    <div type="cap" n="14">
     <head>XIV. Fabula de Lauro.</head>
     <p>In huius etiam tutelam laurum ascribunt, unde etiam eum amasse Dafnem dicunt,
       <del>Penei</del> fluminis filiam. Et unde laurus nasci possit nisi de fluuialibus aquis?
      Maxime quia et eiusdem Penei fluminis ripae lauro abundare dicuntur. At uero amica Apollinis
      ob hac re uocitata est, quia illi qui de somniorum interpretatione scripserunt ut Antiphon,
      Filocorus et Artemon et Serapion Ascalonites promittant in libris suis quod laurum si
      dormientibus ad caput posueris, uera somnia esse uisuros.</p>
     <p><milestone unit="page" n="p. 25 Helm"/></p>
    </div>

    <div type="cap" n="15">
     <head>XV. Fabula de nouem Musis. </head>
     <p>Huic etiam Apollini nouem deputant Musas ipsumque decimum Musis adiciunt illa uidelicet
      causa, quod humanae uocis decem sint modulamina; unde et cum decacorda Apollo pingitur
      cithara. Sed et lex diuina decacordum dicit psalterium. Fit ergo uox quattuor dentibus, id est
      e contra positis, ad quos lingua percutit et quibus si unus minus fuerit sibilum potius quam
      uocem reddat necesse est. Duo labia uelut cimbala uerborum commoda modulantia, lingua ut
      plectrum quae curuamine quodam uocalem format spiritum, palatum cuius concauitas profert
      sonum, gutturis fistula quae tereti meatum spiritalem praebet excursu et pulmo qui uelut
      aerius follis concepta reddit ac reuocat. Habes ergo nouem Musarum uel Apollinis ipsius
      redditam rationem, sicut in libris suis Anaximander Lamsacenus et Zenopanes Eracleopolites
      exponunt; quod et alii firmant ut Pisander fisicus et Euximenes in libro teologumenon. Nos
      uero nouem Musas doctrinae atque scientiae dicimus modos, hoc est: prima Clio quasi cogitatio
      prima discendi — cleos enim Grece fama dicitur, unde et Homerus: <foreign xml:lang="grc">κλέος
       οἶον ἀκούσαμεν</foreign>, id est: famam solam audiuimus, et alio in loco: <foreign
       xml:lang="grc">πεύθετο γὰρ Κύπρονδε μέγα κλέος</foreign>, et quoniam nullus scientiam quaerit
       <milestone unit="page" n="p. 26 Helm"/> nisi in qua famae suae protelet dignitatem, ob hanc
      rem prima Clio appellata est, id est cogitatio quaerendae scientiae —, secunda Euterpe quod
      nos Grece bene delectans dicimus, quod primum sit scientiam quaerere, secundum sit delectari
      quod quaeras, tertia Melpomene quasi melenpieomene, id est meditationem faciens permanere, ut
      sit primum uelle, secundum desiderare quod uelis, tertium instare meditando ad id quod
      desideras, quarta Talia, id est capacitas uelut si dicatur tithonlia, id est ponens germina,
      unde et Epicarmus comicus in Difolo comedia ait: <foreign xml:lang="grc">λήια μὴ ἰδὼν λιμόν
       τις ἀρτύνει</foreign>,id est: germina dum non uiderit, famem consumit, quinta Polymnia quasi
      polymnemen, id est multam memoriam faciens dicimus, quia post capacitatem est memoria
      necessaria, sexta Erato, id est euronchomoeon, quod nos Latine inueniens simile dicimus, quia
      post scientiam et memoriam iustum est ut aliquid simile et de suo inueniat, septima Terpsicore
      id est delectans instructionem, unde et Hermes in Opimandrae libro ait: <foreign
       xml:lang="grc">ἐκ κόρου τροφῆς ἢ ἐκ κούφου σώματος</foreign>, id est: absque instructione
      escae et uacuo corpore, ergo post inuentionem oportet te etiam discernere ac diiudicare, quod
      inuenies, Vrania octaua, id est caelestis — post <milestone unit="page" n="p. 27 Helm"/> enim
      diiudicationem eligis quid dicas, quid despuas; eligere enim utile caducumque despuere
      caeleste ingenium est —, nona Calliope, id est optimae uocis, unde et Homerus ait: <foreign
       xml:lang="grc">θεᾶς ὄπα φωνησάσης</foreign>, id est deae uocem clamantis. Ergo hic erit ordo:
      primum est uelle doctrinam, secundum est delectari quod uelis, tertium est instare ad id quod
      delectatus es, quartum est capere ad quod instas, quintum est memorari quod capis, sextum est
      inuenire de tuo simile ad quod memineris, septimum iudicare quod inuenias, octauum est eligere
      de quo iudicas, nonum bene proferre quod elegeris. </p>
    </div>

    <div type="cap" n="16">
     <head>XVI. Fabula Phaetontis. </head>
     <p>Hic etiam cum Climene nimfa coiens Fetonta dicitur genuisse, qui paternos currus adfectans
      sibi atque mundo concremationis detrimenta conflauit. Semper ergo sol cum aqua coiens aliquos
      fructus gignat necesse est, qui eo, quod terris exilientes appareant, fanontes dicuntur; fanon
      enim Grece apparens dicitur. Qui quidem fructus ad maturitatem sui solis ardorem quaerant
      necesse est, quo accepto omnia feruoris incendio consumantur. Huius etiam sorores
       <del>Arethusa, Lampetusa</del> quae gemmeis ac tralucentibus fraterna deplorant guttis
      incendia sucinaque diruptis iaciunt inaurata corticibus; soror enim totius <milestone
       unit="page" n="p. 28 Helm"/> germinis arbor est, quae una eademque feruoris humorisque
      iugalitate gignuntur. Itaque istae arbores quae sucinum sudant, dum maturatis frugibus solis
      feruor torrentibus ipsis Iunio Iulioque mensibus incendiosior cancri atque leonis tetigerit
      metas, tunc istae arbores aestu ualido fissis corticibus sucum sui liquoris in Eridano flumine
      aquis durandum emittunt. </p>
    </div>

    <div type="cap" n="17">
     <head>XVII. De tripo, sagittis et Pithone. </head>
     <p>His tripum quoque Apollini adiciunt, quod Sol et praeterita nouerit et praesentia cernat et
      futura uisurus sit. Arcum uero huic sagittasque conscribunt, siue quod de circulo eius radii
      in modum sagittarum exiliant seu quod suorum radiorum manifestatione omnem dubietatis scindat
      caliginem, unde etiam Pithonem sagittis interemisse fertur; pithos enim Grece credulitas
      dicitur. Et quia omnis falsa credulitas sicut serpentes luce manifestante deprimitur, Pithonem
      eum interfecisse dicunt.</p>
     <p>Quare sine barba pingitur, cum pater dicatur.</p>
     <p>Quia occidendo et renascendo semper est iuuenior siue quod numquam in sua uirtute deficiat
      ut luna, quae crescit aut minuit.</p>
     <p><milestone unit="page" n="p. 29 Helm"/></p>
    </div>

    <div type="cap" n="18">
     <head>XVIII. Fabula Mercurii. </head>
     <p>Si furtis praefuerunt dii, non erat opus criminibus iudicem, ex quo culpae habuerunt
      caelestem auctorem. Mercurium dicunt praeesse negotiis, uirgam ferentem serpentibus nexam,
      pennatis quoque talaribus praeditum, hunc etiam internuntium furatrinumque deum. Quid sibi
      uero huius nominis atque imaginis significatio disserat, edicamus. Mercurium dici uoluerunt
      quasi mercium-curum; omnis ergo negotiator dici potest Mercurius.</p>
     <p>Quare pennas.</p>
     <p>Pennata uero talaria, quod negotiantum pedes ubique pergendo <del>quasi</del> pennati
      sunt.</p>
     <p>Quare uirgam.</p>
     <p>Virgam uero serpentibus nexam ob hoc adiciunt, quod mercatus det aliquando regnum ut
      sceptrum, det uulnus ut serpentum.</p>
     <p>Quare galerem et gallum.</p>
     <p>Galere enim coperto capite pingitur, quod omne negotium sit semper absconsum. Gallum quoque
      in eius ponunt tutelam, siue quod omnis negotiator semper inuigilet seu quod ab eius cantu
      surgant ad peragenda negotia.</p>
     <p><milestone unit="page" n="p. 30 Helm"/> Quare Ermes.</p>
     <p>Ermes quoque Grece dicitur ab eo, quod est ermeneuse quod nos Latine disserere dicimus, illa
      uidelicet causa quod negotiatori linguarum sit disertio necessaria. Vtraque etiam regna
      permeare dicitur, superna atque inferna, quod modo uentis in altum nauigans currat, modo
      dimersus inferna tempestatibus appetat.</p>
     <p>Quare fur, quare celer dicitur.</p>
     <p>Hunc etiam deum furti ac praesulem uolunt, quod nihil intersit inter negotiantis rapinam
      atque periurium furantisque deierationem ac raptum. Stellam uero quae stilbos Grece
      nuncupatur, quam ei pagani adscribunt, ex quo etiam diei nomen inuenerunt, tantum celerior
      planetis omnibus currit, ut septima die suos permeet circulos, quod Saturnus uiginti octo
      annis et Iuppiter duodecim possunt; unde etiam Lucanus ait: motuque celer Cyllenius hebet.</p>
     <p>Quare Argum occidit.</p>
     <p>Denique etiam Argum luminum populositate conseptum interemisse dicitur, dum oculorum
      inmensam unius corporis segetem ubique uiua circumspectione florentem singularis uulneris
      recussu falcifero messuisset curuamine. Quid sibi ergo tam fabulosum Greciae commentum
       <milestone unit="page" n="p. 31 Helm"/> uelit, nisi quod etiam centum custodes totidemque
      astutos sine negotiatione uacuos — unde et Argus Grece uacuus dicitur — et furantis astutia et
      negotiantis circumuenit astuta falcataque cautela. Solet igitur adludere his speciebus et
      honeste mendax Grecia et poetica garrulitas semper de falsitate ornata, </p>
    </div>

    <div type="cap" n="19">
     <head>XIX. De Danae</head>
     <p>dum et Danae imbre aurato corrupta est non pluuia, sed pecunia, </p>
    </div>

    <div type="cap" n="20">
     <head>XX. De Ganimede</head>
     <p>et raptum <supplied><gap/></supplied> Ganimedem aquila non uere uolucris, sed bellica
      praeda. Iuppiter enim, ut Anacreon antiquissimus auctor scripsit, dum adversus Titanas, id est
      Titani filios qui frater Saturni fuerat, bellum adsumeret et sacrificium caelo fecisset, in
      uictoriae auspicium aquilae sibi adesse prosperum uidit uolatum. Pro quo tam felici omine,
      praesertim quia et uictoria consecuta est, in signis bellicis sibi aquilam auream fecit
      tutelaeque suae uirtuti dedicauit, unde et apud Romanos huiuscemodi signa tracta sunt.
      Ganimeden uero bellando his signis praeeuntibus rapuit, sicut Europam in tauro rapuisse
      fertur, id est in nauem tauri picturam habentem, et Isidem in uacca, similiter in nauem
      huiusce picturae. Denique ut hoc certius esse cognoscas, nauigium Isidis Aegyptus colit.</p>
     <p><milestone unit="page" n="p. 32 Helm"/></p>
    </div>

    <div type="cap" n="21">
     <head>XXI. Fabula Persei et Gorgonarum. </head>
     <p>Perseum ferunt Medusae Gorgonae interfectorem. Gorgonas dici uoluerunt tres, quarum prima
      Stenno, secunda Euriale, tertia Medusa, quarum quia fabulam Lucanus et Ouidius scripserunt
      poetae grammaticorum scolaribus rudimentis admodum celeberrimi, hanc fabulam referre
      superfluum duximus. Theocnidus antiquitatum historiographus refert Forcum regem fuisse, qui
      tres filias locupletes derelinquit. Quarum Medusa maior quae fuerat locuples regnoque colendo
      fructificandoque ampliauerat — unde et Gorgo dicta est quasi georgigo; nam Grece georgi
      agricultores dicuntur; serpentino uero capite ideo dicta est, quod astutior fuerit; cuius
      regnum opimum Perseus inuidens ipsam quidem interemit — ideo uolaticus dicitur, quod nauibus
      uenerit —, cuius capite id est substantia ablata ditior factus non parua regna obtinuit.
      Denique et Atlantis regnum inuadens quasi per Gorgonae caput, id est per substantiam eius, eum
      in montem fugire conpulit, unde in montem conuersus esse dicitur. Tamen quid hac sibi tam
      subtili sub imagine ornatrix Grecia sentire uoluerit, edicamus. Gorgonas dici uoluerunt tres,
      id est tria terroris genera; primus quippe terror est qui mentem debilitat, secundus qui
      profundo quodam terrore <milestone unit="page" n="p. 33 Helm"/> mentem spargit, tertius qui
      non solum mentis intentum, uerum etiam caliginem ingerat uisus — unde et nomina tres Gorgones
      acceperunt, <del>prima Stenno,</del> Stenno enim Grece debilitas dicitur, unde et astenian
      infirmitatem dicimus, secunda Euriale id est lata profunditas, unde et Homerus <foreign
       xml:lang="grc">Τροίην εὐρυαγυῖαν</foreign> dixit, id est Troiam latas plateas habentem —,
      itaque Medusam quasi meidusam, quod uidere non possit. Hos ergo terrores Perseus adiuuante
      Minerua, id est uirtus adiuuante sapientia, interfecit. Ideo auersus uolat, quod uirtus
      terrorem numquam aspicit. Speculum etiam ferre dicitur, quod omnis terror non solum in corde,
      sed etiam in figura transeat. De sanguine eius nasci fertur Pegasus in figura famae
      constitutus; uirtus enim, dum terrorem amputauerit, famam generat; unde et uolare dicitur,
      quia fama est uolucris. Vnde et Tiberianus: ‘Pegasus hinnientem transuolaturus ethram’. Ideo
      et Musis fontem ungula sua rupisse fertur, quod Musae ad describendum famam heroum aut
      sequantur proprium aut indicent antiquorum. </p>
    </div>

    <div type="cap" n="22">
     <head>XXII. Fabula Admeti et Alcestae. </head>
     <p>Sicut nihil benigna superius coniuge, ita nihil infesta crudelius muliere. Quanto enim
      sapiens pro uiri <del>sui</del> salute suam opponit animam pigneri, tanto maligna ad
       <milestone unit="page" n="p. 34 Helm"/> mariti mortem etiam suam uitam reputat nihili; ergo
      coniunx quantum iure coniunctior, tantum est aut morum dulcedine mellea aut felle malitiae
      toxicata, est quippe aut perpetuale refugium aut perenne tormentum. Admetus rex Greciae
      Alcestam in coniugio petit; cuius pater edictum proposuerat, ut si quis duas feras sibi
      dispares suo curru iungeret ipse illam in coniugio accepisset. Is igitur Admetus Apollinem
      atque Herculem petit et ei ad currum leonem et aprum iunxerunt, itaque Alcestam in coniugio
      accepit. Cumque in infirmitatem Admetus decidisset et mori se conperisset, Apollinem
      deprecatus est; ille uero dixit se ei aliquid <del>in infirmitate</del> non posse praestare,
      nisi si quis se de eius propinquis ad mortem pro eo uoluntarie obtulisset. Quod uxor effecit;
      itaque Hercules dum ad Tricerberum canem abstrahendum descenderet, etiam ipsam de inferis
      leuat. Admetum posuerunt in modum mentis, ideo et Admetus nuncupatus est quasi quem adire
      poterit metus. Hic itaque Alcestam in coniugio desiderat; alce enim Grece lingua Attica
      praesumptio dicitur, unde et Homerus ait: <foreign xml:lang="grc">ἀλλ’ οὐκ ἔστι βίη φρεσὶν
       οὐδέ τις ἀλκή</foreign>, hoc est: non est aliqua uirtus in mentibus neque aliqua praesumptio.
      Ergo mens praesumptionem sperans sibi coniungi duas feras <del>dispares</del> suo currui
      subiungat, id est suae uitae duas uirtutes <milestone unit="page" n="p. 35 Helm"/> asciscat,
      animi et corporis, leonem ut uirtutem animi, aprum ut uirtutem corporis. Denique et Apollinem
      et Herculem sibi propitiat, id est sapientiam et uirtutem. Ergo praesumptio semet ipsam ad
      mortem pro anima obicit ut Alcesta, quam praesumptionem quamuis in periculo mortis deficientem
      uirtus de inferis reuocat, ut Hercules fecit <del>Alcestam</del>.</p>
    </div>
   </div>

   <div type="lib" n="II">
    <head>LIBER II</head>
    <div type="pr" n="pr">
     <p>Studens, mi domine, tuo reuerendo imperio meam stultitiam uelut naufrag<supplied>us
       tu</supplied>o commisi iudicio bifida ambiguitate suspensus, utrumne lector quilibet laudet
      constructa aut destruat laborata. Sed quia nullatenus haec nostrum aut nomen extollunt aut
      crimen officiunt, illo uidelicet pacto quod si ab his lector melius sapit, deum proferat qui
      potiora concessit, sin uero ab his minus aliquid desipit, ipsum proferat qui ista contribuit:
      ergo et haec non nostra sunt, sed eius donum, et quae ampliora eueniunt, non hominis, sed
      diuinum est largimentum; sicut enim liuoris nota est silere quod noueram, ita non crimen est
      enarrare quod senseram. Ergo si his amplius sapis, lauda mentem purissimam quae quod habuit
      non negauit, si haec ante nescieras, habes arenam nostri studii ubi tui exerceas palestram
      ingenii.</p>
     <p><milestone unit="page" n="p. 36 Helm"/></p>
    </div>

    <div type="cap" n="1">
     <head>I. Fabula de iudicio Paridis. </head>
     <p>Philosophi tripertitam humanitatis uoluerunt uitam, ex quibus primam theoreticam, secundam
      practicam, tertiam filargicam uoluerunt, quas nos Latine contemplatiuam, actiuam, uoluptariam
      nuncupamus; ut etiam propheta ait: ‘Beatus uir qui non abiit in consilio impiorum et in uia
      peccatorum non stetit et in cathedra pestilentiae non sedit’, id est non abiit, non stetit,
      non sedit. Prima igitur contemplatiua est quae ad sapientiam et ad ueritatis inquisitionem
      pertinet, quam apud nos episcopi, sacerdotes ac monachi, apud illos philosophi gesserunt;
      quibus nulla lucri cupiditas, nulla furoris insania, nullum liuoris toxicum, nullus uapor
      libidinis, sed tantum indagandae ueritatis contemplandaeque iustitiae cura macerat, fama
      ornat, pascit spes. Secunda actiua est quae tantum uitae commodis anxiata, ornatui petax,
      habendi insatiata, rapiendi cauta, seruandi sollicita geritur; plus enim quod habeat cupit
      quam quod sapiat quaerit, nec considerat quod expediat, ubi intercedit quod rapiat; denique
      ideo non perstat stabile, quia non uenit honeste; hanc enim uitam penes antiquos aliqui
      tyranni, penes nos mundus omnis gerit. Voluptaria uero uita est quae libidinis tantummodo
      noxia nullum honestum reputat bonum, sed <milestone unit="page" n="p. 37 Helm"/> solam uitae
      adpetens corruptelam aut libidine mollitur aut homicidiis cruentatur aut rapina succenditur
      aut liuoribus rancidatur; sed hoc penes illos Epicurei ac voluptarii, penes nos uero huiusmodi
      uita natura, non crimen est; et quia bonum nemo gerit, nec nasci bonum licet. Id itaque
      considerantes poetae trium dearum ponunt certamina, id est Mineruam, Iunonem et Venerem de
      formae qualitate certantes. Ideo uero Iouem his non posse iudicare dixerunt, siue quod
      praefinitum mundi iudicium ignorabant, quia in libertatem arbitrii constitutum hominem
      crederent, — quod itaque, si uelut deus Iuppiter iudicasset, damnando duas unam tantummodo
      terris uitam dimitteret; sed ideo ad hominem iudicium transferunt cui liberum deligendi
      debetur arbitrium. Sed bene pastor, quia non ut sagitta certus et iaculo bonus et uultu
      decorus et ingenio sagacissimus, denique brutum quiddam desipuit et ut ferarum ac pecudum mos
      est ad libidinem limaces uisus intorsit quam uirtutem aut diuitias inquisiuit. Sed quid sibi
      tres deae de tribus uitarum ordinibus uindicent edicamus.</p>
     <p>De Minerua.</p>
     <p>Primam uitam theoreticam, quam nos in contemplandae sapientiae honore dicimus; ideo de Iouis
      uertice natam dicunt, quia ingenium in cerebro positum sit, ideo armatam, quod munita sit.
      Gorgonam etiam huic addunt in pectore quasi terroris imaginem, ut uir sapiens terrorem contra
      aduersarios gestet in pectore. Cristam cum galea <milestone unit="page" n="p. 38 Helm"/>
      ponunt, ut cerebrum sapientis et armatum sit et decorum; unde et Plautus in Trinummo ait: ‘Hic
      fungino certe est capite, totum se tegit’. Triplici etiam ueste subnixa est, seu quod omnis
      sapientia sit multiplex siue etiam quod celata. Longam etiam hastam fert, quod sapientia longe
      uerbo percutiat. Triplici etiam ueste, quod omnis sapientia tecta extrinsecus rarius
      cognoscatur. In huius etiam tutelam noctuam uolunt, quod sapientia etiam in tenebris proprium
      fulgorem possideat. Inde etiam et conditricem Athenarum eam uolunt. Minerua denique et Athene
      Grece dicitur quasi athanate parthene, id est inmortalis uirgo, quia sapientia nec mori
      poterit nec corrumpi.</p>
     <p>De Iunone.</p>
     <p>Iunonem uero actiuae praeposuerunt uitae; Iuno enim quasi a iuuando dicta est. Ideo et
      regnis praeesse dicitur, quod haec uita diuitiis tantum studeat; ideo etiam cum sceptro
      pingitur, quod diuitiae regnis sint proximae; uelato etiam capite Iunonem ponunt, quod omnes
      diuitiae sint semper absconsae; deam etiam partus uolunt, quod diuitiae semper praegnaces sint
      et nonnumquam abortiant. Huius quoque in tutelam pauum ponunt, quod omnis uita potentiae petax
      in aspectum sui semper quaerat ornatum; sicut enim pauus stellatum caudae curuamine concauans
      antrum faciem ornet posterioraque turpiter nudet, ita <milestone unit="page" n="p. 39 Helm"/>
      diuitiarum gloriaeque appetitus momentaliter ornat, postrema tamen nudat; unde et Teofrastus
      in moralibus ait: <foreign xml:lang="grc">τὰ λοιπὰ γνῶθι</foreign>, id est: reliqua considera,
      et Salomon: ‘In obitu hominis nudatio operum eius’. Huic etiam Irim quasi arcum pacis
      adiungunt, quod sicut ille ornatus uarios pingens arquato curuamine momentaliter refugit, ita
      etiam fortuna quamuis ad praesens ornata, tamen est citius fugitiua.</p>
     <p>De Venere.</p>
     <p>Tertiam Venerem uoluptariae uitae in similitudinem posuerunt. Venerem dici uoluerunt aut
      secundum Epicureos bonam rem aut secundum Stoicos uanam rem; Epicurei enim uoluptatem laudant,
      Stoici uoluptatem damnant; isti libidinem colunt, illi libidinem nolunt. Vnde et Afrodis dicta
      est — afros enim Grece spuma dicitur —, siue ergo quod sicut spuma libido momentaliter surgat
      et in nihilum ueniat, siue quod concitatio ipsa seminis spumosa sit. Denique ferunt poetae
      quod exsectis falce Saturni uirilibus atque in mare proiectis exinde Venus nata sit, illud
      nihilominus ostendere uolens poetica uanitas quod Saturnus Grece Cronos dicitur; chronos enim
      Grece tempus <milestone unit="page" n="p. 40 Helm"/> uocatur. Abscisae ergo uires temporis, id
      est fructus, falce quam maxime atque in humoribus uiscerum uelut in mari proiectae libidinem
      gignant necesse est. Saturitatis enim abundantia libidinem creat, unde et Terentius ait: ‘Sine
      Cerere et Libero friget Venus’. Hanc etiam nudam pingunt, siue quod nudos sibi adfectatores
      dimittat siue quod libidinis crimen numquam celatum sit siue quod numquam nisi nudis
      conueniat. Huic etiam rosas in tutelam adiciunt; rosae enim et rubent et pungunt, ut etiam
      libido rubet uerecundiae opprobrio, pungit etiam peccati aculeo; et sicut rosa delectat
      quidem, sed celeri motu temporis tollitur, ita et libido libet momenaliter, fugit perenniter.
      In huius etiam tutelam columbas ponunt, illa uidelicet causa, quod huius generis aues sint in
      coitu feruidae; huic etiam tres adiciunt Carites, duas ad nos conuersas, unam a nobis auersam,
      quod omnis gratia simplex eat, duplex redeat; ideo nudae sunt Carites, quia omnis gratia
      nescit subtilem ornatum. Hanc etiam in mari natantem pingunt, quod omnis libido rerum patiatur
      naufragia, unde et Porfirius in epigrammate ait: ‘Nudus, egens, Veneris naufragus in pelago.’
      Conca etiam marina portari pingitur, quod huius generis animal toto corpore simul aperto in
      coitu misceatur, sicut Iuba in fisiologis refert.</p>
     <p><milestone unit="page" n="p. 41 Helm"/></p>
    </div>

    <div type="cap" n="2">
     <head>II. Fabula Herculis et Omfalae. </head>
     <p>Parcite quaeso iudices humanis ardoribus. Quid enim puerilis aut muliebris sensus in amorem
      efficiat, ex quo in libidinis pugna Herculea desudat uirtus. Mulieris enim inlecebra maior est
      mundo, quia quem mundi magnitudo uincere non potuit libido conpressit. Inuasit ergo uirtutem
      de crimine femina quam mereri non potuit de natura. Hercules enim amauit Onfalem, quae eum
      persuasit et coli deligatos eneruare contractus et lasciuienti pollice fusi teretem rotare
      uertiginem. Hercules enim Eracles Grece dicitur, id est eroncleos quod nos Latine uirorum
      fortium famam dicimus, unde et Homerus ait: <foreign xml:lang="grc">κλέος οἶον
       ἀκούσαμεν</foreign>, hoc est: famam solam audiuimus. Ideo et Alcei nepos dicitur: alce enim
      Grece praesumptio interpretatur; nam et Almenam matrem habet quasi almera, quod Grece salsum
      dicitur. Nam ex igne ingenii ut ex Ioue et ex praesumptione ut ex Alceo auo et ex salsidine
      sapientiae ut ex Almena quid nascitur nisi fortitudinis gloria. Et tamen a libidine superatur;
      onfalon enim Grece umbilicum dicitur; libido enim in umbilico dominatur mulieribus, sicut lex
      diuina dicit: ‘Non est praecisus umbilicus tuus’, quasi si diceret: peccatum tuum non est
      amputatum; nam et matrix illuc catenata constringitur, <milestone unit="page" n="p. 42 Helm"/>
      unde et epomfalia eodem loco firmandis fetibus opponuntur. Ostendit ergo quod libido quamuis
      etiam inuictam possit superare uirtutem. </p>
    </div>

    <div type="cap" n="3">
     <head>III. Fabula Caci et Herculis. </head>
     <p>Si fumum fures eructuant, quis inuolantem dum negat agnoscat. Ergo aut caliginem aut fumum
      obicit ne agnosci possit, aut in fumum uanescit substantia quae furtiue succedit. Cacus enim
      Herculis boues furasse dicitur, quos cauda in speluncam tractos abscondidit; quem Hercules
      presso gutture interfecit. Cacon enim Grece malum dicimus. Ergo omnis malitia fumum eruptuat,
      id est aut quod contra sit ueritati hoc est luci aut quod acerbum sit uidentibus ut fumum
      oculis aut quod semper occultas obscurasque cauillationes obiciat. Ideo et duplex quod malitia
      multiformis, non simplex sit; triplici etiam modo nocet malitia, aut in euidenti ut potentior
      aut subtiliter ut falsus amicus aut occulte ut inpossibilis latro. Ideo etiam subtractos boues
      transuersis ducit uestigiis quod omnis malignus, aliena ut inuadat, transuersa defensionis
      nititur uia. Ideo et bona Herculis concupiscit, quia omnis malignitas est uirtuti contraria.
      Denique in spelunca absconditur, quod numquam malignitas aperta liberior fronte sit; sed
      uirtus et malos interficit et sua uindicat.</p>
     <p><milestone unit="page" n="p. 43 Helm"/></p>
    </div>

    <div type="cap" n="4">
     <head>IV. Fabula Antei et Herculis. </head>
     <p>Anteus enim in modum libidinis ponitur, unde et Grece antion contrarium dicimus; ideo et de
      terra natus, quia sola libido de carne concipitur. Denique etiam tacta terra uiridior
      exurgebat; libido enim quanto carni consenserit, tantum surgit iniquior. Denique a uirtute
      gloriae quasi ab Hercule superatur; nam denegato sibi terrae tactu commoritur altiusque
      eleuatus materna non potuit mutuari suffragia, quo euidentem suae rei fabulam demonstrasset.
      Omnem enim mentem dum uirtus in altum sustulerit et carnalibus eam denegarit aspectibus,
      uictrix statim exurgit. Ideo etiam et diu in certamine dicitur desudasse, quia rara est pugna
      quae cum concupiscentia uitiisque congreditur, sicut Plato in moralibus ait: ‘Sapientes uiri
      maiorem cum uitiis quam cum inimicis pugnam gerunt’. Nam et Diogenes quinicus dum dolore
      ramicum torqueretur et uidisset homines ad amphitheatrum concurrentes dicebat: ‘Qualis hominum
      stultitia; currunt spectare feris homines repugnantes et me praetereunt cum naturali dolore
      certantem’. </p>
    </div>

    <div type="cap" n="5">
     <head>V. Fabula Teresiae. </head>
     <p>Teresias serpentes duos concumbentes uidit, quos cum uirga percussisset, in feminam
      conuersus est. Iterum post temporis seriem eos concumbentes uidit, similiterque <milestone
       unit="page" n="p. 44 Helm"/> percussis iterum est in pristinam naturam conuersus. Ideoque dum
      de amoris qualitate certamen Iuno et Iuppiter habuissent, eum iudicem quaesierunt. Ille dixit
      tres uncias amoris habere uirum et nouem feminam; Iuno irata ei lumen ademit, Iuppiter uero
      diuinitatem ei concessit. Grecia enim quantum stupenda mendacio, tantum est admiranda
      commento; Teresiam enim in modum temporis posuerunt quasi teroseon id est aestiua perennitas.
      Ergo ex uerno tempore, quod masculinum est quia eodem tempore clusura soliditasque est
      germinum, dum coeuntia sibi adfectu animalia uiderit eaque uirga id est feruoris aestu
      percusserit, in femineum sexum conuertitur, id est in aestatis feruorem. Ideo uero aestatem in
      modum posuerunt feminae, quod omnia patefacta eodem tempore suis emergant folliculis. Et quia
      duo concipiendi sunt tempora, ueris et autumni, iterum conceptu prohibito ad pristinam redit
      imaginem. Autumnus enim ita omnia masculino corpore astringit, quo constrictis arborum uenis
      uitalis suci conmerciales transennas iterum stringens foliorum marculentam detundat caluitiem.
      Denique duobus diis id est duobus elementis arbiter quaeritur, igni atque aeri, de genuina
      amoris ratione certantibus. Denique iustum proferat iudicium; in fructificandis enim
      germinibus dupla aeri quam igni materia suppetit; aer enim et maritat in glebis et producit in
      foliis et grauidat in folliculis, sol uero maturare tantum nouit in granis. Nam, ut hoc certum
      sit, cecatur etiam a Iunone, illa uidelicet causa, quod hiemis tempus aeris nubilo caligante
      nigrescat, <milestone unit="page" n="p. 45 Helm"/> Iuppiter uero occultis uaporibus
      conceptionalem factum ei futuri germinis subministrat, id est quasi praescientiam; nam ob hac
      re etiam Ianuarius bifrons pingitur, quod et praeterita respiciat et futura. </p>
    </div>

    <div type="cap" n="6">
     <head>VI. Fabula Promethei. </head>
     <p>Nulla quaerantur ultra terris munimina, dum usque in caelum peruenerint furta; aut quae
      securitas erit argenti uel auri, ubi flamma potuit inuolari. Prometheum aiunt hominem ex luto
      finxisse. Quem quidem inanimatum atque insensibilem fecerat. Cuius opus Minerua mirata spondit
      ei, ut si quid uellet de caelestibus donis ad suum opus adiuuandum inquireret. Ille nihil se
      scire ait quae bona in caelestibus haberentur; sed si fieri posset, se usque ad superos
      eleuaret atque exinde, si quid suae figulinae congruum cerneret, melius in re oculatus arbiter
      praesumpsisset. Illa inter oras septemplicis clipei sublatum caelo opificem detulit, dumque
      uideret omnia caelestia flammatis animata uegetare uaporibus, clam ferulam Foebiacis applicans
      rotis ignem furatus est, quem pectusculo hominis applicans animatum reddit corpus. Itaque
      ligatum eum ferunt uulturi iecur perenne praebentem. Et quamuis Nicagorus in distemistea libro
      quem scripsit primum illum formasse idolum referat et, quod uulturi <milestone unit="page"
       n="p. 46 Helm"/> iecor praebeat, liuoris quasi pingat imaginem, unde et Petronius Arbiter
      ait:</p>
     <lg>
      <l>‘cui uoltur iecor intimum pererratet</l>
      <l>querit pectus intimasque fibras;</l>
      <l>non est quem tepidi uocant poetae,</l>
      <l>sed cordis liuor atque luxus’, —</l>
     </lg>
     <p>nam et Aristoxenus in lindosecemiarum libro quem scripsit similia profert — nos uero
      Prometheum dictum quasi pronianteu quod nos Latine praeuidentiam dei dicimus; ex dei
      praeuidentia et Minerua quasi caelesti sapientia hominem factum, diuinum uero ignem quem
      uoluerunt animam monstrant diuinitus inspiratam, quae aput paganos dicitur de caelis tracta;
      iecor uero Prometheum uulturi praebentem quod nos cor dicimus, quia in corde aliquanti
      philosophorum dixerunt sapientiam, unde et Iuuenalis ait: ‘si leua parte papillae nil salit
      arcaico iuueni’. Denique uulturem in modum mundi posuerunt, quod mundus et celeri quadam
      uolucritate uersetur et cadauerum nascentium occidentiumque perennitate depascitur. Itaque
      alitur ac substentatur diuinae prouidentiae sapientia quae nec ipsa finiri nouit nec mundus
      cessare ab eius alimentis aliquatenus possit. Denique Pandoram dicitur formasse; Pandora enim
      Grece dicitur omnium munus, quod anima munus sit omnium generale.</p>
     <p><milestone unit="page" n="p. 47 Helm"/></p>
    </div>

    <div type="cap" n="7">
     <head>VII. Fabula de adulterio Veneris. </head>
     <p>Iuste uel Sol Veneris depalat adulterium, quatenus Luna solet eius celare secretum. Venus
      cum Marte concubuit, quam Sol inueniens Vulcano prodidit; ille adamante catenas effecit
      ambosque religans diis turpiter iacentes ostendit. Illa dolens quinque filias Solis amore
      succendit <del>id est Pasiphe, Medea, Fedra, Circe, Dirce</del>. Quid sibi in hoc poetica
      alludat garrulitas inquiramus. Perstant nunc in nostra uita de hac fabula certe admodum
      testimonia; nam uirtus corrupta libidine sole teste apparet, unde et Ouidius in
       <del>quinto</del> metamorfoseon ait: ‘Vidit hic deus omnia primus’. Quae quidem uirtus
      corrupta libidine turpiter catenata feruoris constrictione tenetur. Haec itaque quinque Solis
      filias, id est quinque humanos sensus luci ac ueritati deditos quasi solis fetus hac
      corruptela fuscatos <del>amore succendit</del>. Ob hac re etiam huiuscemodi nomina quinque
      ipsis Solis filiabus uoluerunt: primam Pasiphen ut uisum, id est quasi pasinfanon, quod nos
      Latine omnibus apparentem dicimus — uisus enim reliquos quattuor inspicit sensus, quia et eum
      qui clamat uidet et palpanda notat et degustata aspicit et odoranda intendit —, secundam
      Medeam quasi auditum <milestone unit="page" n="p. 48 Helm"/> hoc est medenidean quod nos
      Latine nullam uisionem dicimus — uox enim corpore nuda est —, tertia Circe tactui similis, id
      est quasi si diceret cironcr<supplied>in</supplied>e Grece, quod nos Latine manuum iudicium
      dicimus, quarta Fedra quasi odoratus, uelut si dicat feronedon quasi adferens suauitatem,
      quinta Dirce saporis iudex, id est quasi drimoncrine quod nos Latine acrum iudicans dicimus.
     </p>
    </div>

    <div type="cap" n="8">
     <head>VIII. Fabula Vlixis et Sirenarum. </head>
     <p>Sirenae enim Grece tractoriae dicuntur; tribus enim modis amoris inlecebra trahitur, aut
      cantu aut uisu aut consuetudine, amantur enim quaedam <supplied><gap/></supplied>,
       <supplied>quaedam</supplied> speciei uenustate, quaedam etiam lenante consuetudine. Quas
      Vlixis socii obturatis auribus transeunt, ipse uero religatus transit. Vlixes enim Grece quasi
      olonxenos id est omnium peregrinus dicitur; et quia sapientia ab omnibus mundi rebus peregrina
      est, ideo astutior Vlixes dictus est. Denique Sirenas, id est delectationum inlecebras, et
      audiuit et uidit id est agnouit et iudicauit, et tamen transiit. Nihilominus ideo et quia
      auditae sunt, mortuae sunt; in sensu enim sapientis omnis affectus emoritur; ideo uolatiles,
      quia amantum mentes celeriter permeant; inde gallinaceos pedes, quia libidinis affectus
       <milestone unit="page" n="p. 49 Helm"/> omnia quae habet spargit; nam denique et Sirenes
      dictae sunt; sirene enim Grece trahere dicitur. </p>
    </div>

    <div type="cap" n="9">
     <head>IX. Fabula Scyllae. </head>
     <p>Scyllam ferunt uirginem pulcherrimam, quam Glaucus Antedonis filius amauit; quem Circe Solis
      filia diligebat zelataque Scyllam fontem in quo lauari solita erat uenenis infecit. Vbi illa
      discendens ab inguine lupis canibusque marinis inserta est. Scylla enim Grece quasi exquina
      dicta est, quod nos Latine confusio dicimus. Et quid confusio nisi libido est. Quam libidinem
      Glaucus amat; glaucus enim Grece luscitius dicitur, unde et glaucomata dicimus cecitatem. Ergo
      omnis qui luxuriam amat cecus est. Nam et Antedonis filius dictus est; Antedon enim Grece
      quasi antiidon quod nos Latine contrarium uidens dicimus; ergo lippitudo ex contraria uisione
      nascitur. Scylla uero in modum ponitur meretricis, quia omnis libidinosa canibus lupisque
      inguina sua necesse est misceat; iuste ergo lupis et canibus mixta, quia nescit sua
      alienigenis deuorationibus saturare secreta. Sed hanc Circe odisse dicitur. Circe ut ante
      dictum est manus diiudicatio uel operatio nuncupatur quasi cironcr<supplied>in</supplied>e.
      Laborem enim manuum et operationem libidinosa mulier non diligit, sicut Terentius ait: ‘Ab
      labore procliua ad libidinem accepit <milestone unit="page" n="p. 50 Helm"/> condicionem,
      dehinc quaestu occipit’. Hanc etiam Vlixes innocuus transit, quia sapientia libidinem
      contemnit; unde et uxorem habere dicitur Penelopam castissimam, quod omnis castitas sapientiae
      coniungatur. </p>
    </div>

    <div type="cap" n="10">
     <head>X. Fabula Midae regis et Pactoli fluuii.</head>
     <p>Mida rex Apollinem petit ut quicquid tetigisset aurum fieret; cumque promeruisset, munus in
      ultionem conuersus est, coepitque sui uoti effectu torqueri; nam quidquid tetigerat aurum
      statim efficiebatur. Erat ergo necessitas aurea locuplesque penuria; nam et cibus et potus
      rigens auri materia marmorabat. Itaque Apollinem petiit ut male desiderata conuerteret
      responsoque accepto, ut tertio caput sub Pactoli fluminis undas subderet; quo facto Pactolus
      deinceps arenas aureas trahere dicitur. Sed euidenter poetae alluserunt argut<supplied>e
       auarit</supplied>iam, illa uidelicet causa, quod omnis appetitor auaritiae cum omnia pretio
      destinat fame moritur, quod et Mida rex erat; sed collecta pecuniarum suarum summa, ut
      Solicrates Cizicenus in libris historiae scribit, quod omni censu suo Mida rex Pactolum
      fluuium, qui in mari decurrere solitus erat, per innumerabiles meatus ad inrigandam prouinciam
      deriuauit suaque expensa auaritia fluuium fertilem reddidit. Mida enim Grece quasi medenidon,
      id est nihil sciens; auarus enim tantum stultus est, ut sibi prodesse non norit.</p>
     <p><milestone unit="page" n="p. 51 Helm"/></p>
    </div>

    <div type="cap" n="11">
     <head>XI. Fabula Mineruae et Vulcani. </head>
     <p>Vulcanus cum Ioui fulmen efficeret, ab Ioue promissum accepit ut quidquid uellet
      praesumeret. Ille Mineruam in coniugium petiuit; Iuppiter imperauit ut Minerua armis
      uirginitatem defendisset. Dumque cubiculum introirent, certando Vulcanus semen in pauimentum
      iecit; unde natus est Erictonius <del>cum draconteis pedibus</del>; eris enim Grece certamen
      dicitur, ctonus uero terra nuncupatur. Quem Minerua in cistam abscondidit draconeque custode
      opposito duabus sororibus Aclauro et Pandorae commendauit; qui primus currum repperit.
      Vulcanum dici uoluerunt quasi furiae ignem, unde et Vulcanus dicitur uelut uoluntatis calor;
      denique et Ioui fulgora facit, id est furorem concitat. Ideo uero eum Mineruae coniungi
      uoluerunt, quod furor etiam sapientibus aliquando subripiat. Illa uero armis uirginitatem
      defendit, hoc est: omnis sapientia integritatem morum suorum contra furiam uirtute animi
      uindicat. Vnde quidem Erictonius nascitur; eris enim Grece certamen dicitur, tonos uero non
      solum terra, quantum etiam inuidia dici potest, unde et Tales Milesius ait: <foreign
       xml:lang="grc">ὁ φθόνος δόξης κοσμικῆς φθαρσία</foreign>, id est: inuidia mundanae gloriae
      consumptio. Et quidnam aliut subripiens furor sapientiae generare poterat nisi certamen
       <milestone unit="page" n="p. 52 Helm"/> inuidiae. Quod quidem sapientia, id est Minerua
      abscondit in cista, id est in corde celat; omnis enim sapiens furorem suum in corde celat.
      Ergo Minerua draconem custodem adponit, id est perniciem; quem quidem duabus commendat
      uirginibus, id est Aclauro et Pandorae. Pandora enim uniuersale munus dicitur, Aclauro uero
      quasi aconleron, id est tristitiae obliuio. Sapiens enim dolorem suum aut benignitati
      commendat quae omnium munus est aut obliuioni sicut de Cesare dictum est: ‘Qui obliuisci nihil
      amplius soles quam iniurias’. Denique cum Erictonius adolesceret, quid inuenisse dicitur?
      Nihilominus circum, ubi inuidiae semper certamen est; unde et Virgilius: ‘Primus Erictonius
      currus et quattuor ausus iungere equos’. Inspicite quantum ualeat cum sapientia iuncta
      castitas, cui flammarum non praeualuit deus. </p>
    </div>

    <div type="cap" n="12">
     <head>XII. Fabula Dionisii. </head>
     <p>Iuppiter cum Semele concubuit, de qua natus est Liber pater; ad quam cum fulmine ueniens,
      crepuit; unde pater puerum tollens in femore suo misit, postea Maroni nutriendum dedit. Hic
      Indiam debellauit et inter deos deputatus est. Itaque cum Semele quattuor sorores appellatae
      sunt, Ino, Autonoe, Semele et Agaue. Quid sibi haec fabula mistice sentiat, exquiramus.
      Quattuor sunt ebrietatis genera, id est prima uinolentia, secunda rerum obliuio, tertia
      libido, quarta insania; unde et nomina <milestone unit="page" n="p. 53 Helm"/> haec quattuor
      Baccae acceperunt: Baccae dictae sunt quasi uino baccantes, prima Ino — inos enim Grece uinum
      dicimus —, secunda Autonoe quasi autenunoe, id est se ipsam non cognoscens, tertia Semele
      quasi somalion quod nos Latine corpus solutum dicimus, unde et ipsa genuisse Liberum patrem
      dicitur, id est de libidine nata ebrietas, quarta Agaue quae ideo insaniae comparatur, quod
      caput filii uiolenta absciderit. Liber ergo pater dictus est, quod uini passio liberas mentes
      faciat; Indos uero uicisse, quod haec gens ualde sit uino dedita duobus scilicet modis, siue
      quod feruor solis eos faciat potatores siue quod ibi sit Falernum uinum uel Meroitanum, cuius
      uini tanta uirtus est, quo uix quilibet ebriosus sextarium mense toto bibat; unde et Lucanus
      ait: ‘Indomitum Meroe cogens spumare Falernum’; aqua enim omnino domari non potest. Maroni
      etiam Dionisius nutriendus datur quasi Meroni; mero enim omnis nutritur uinolentia. Hic etiam
      tigribus sedere dicitur, quod omnis uinolentia feritati semper insistat siue etiam quod uino
      ecferatae mentes mulceantur; unde et Lieus dicitur quasi lenitatem praestans. Iuuenis uero
      ideo pingitur Dionisius, quia numquam ebrietas matura est; ideo etiam nudus, seu quod omnis
      ebriosus interuertendo nudus remaneat aut mentis suae secreta ebriosus nudet.</p>
     <p><milestone unit="page" n="p. 54 Helm"/></p>
    </div>

    <div type="cap" n="13">
     <head>XIII. Fabula de Cigno et Leda. </head>
     <p>Quamuis in omnibus libidinis amor sit turpior, numquam tamen deterior erit quam cum se
      honorato miscuerit. Libido enim honestatis nouerca dum quod expediat nescit, semper est
      maiestati contraria. Qualis enim diuinitas qui quaesit quod esse uelit, ne quod fuerat esset.
      Iuppiter enim conuersus in cignum cum Leda concubuit; quae peperit ouum, unde nati sunt tres,
      Castor, Pollux et Elena. Sed haec fabula mistici saporem cerebri consipit; Iuppiter enim in
      modum potentiae ponitur, Leda uero dicta est quasi lide, quod nos Latine aut iniuria aut
      conuicium dicimus. Ergo omnis potentia iniuriae mixta speciem suae generositatis mutat. Ideo
      uero in cignum conuersus dicitur quod ferant fisiologi, quam maxime Melistus Euboicus, qui
      omnium fisiologorum sententias disputauit, huius generis auem ita conuiciis esse plenam, ut
      ipsa aue clamante reliquae aues taceant quae praesto fuerint; unde et olor dictus est quasi ab
      oligoria tractum, quod nos Latine iniuriam dicimus. Ergo quotienscumque nobilitas in iniuriam
      uergit, conuiciis misceatur necesse est. Sed quid ex hac re concipitur, uideamus; nihilominus
      ouum, quia sicut in ouo omnis sordities, quae pur<del>g</del>ari potest in genere, continetur
      intrinsecus, ita etiam in effectus iniuriae omnis est inmunditia. Sed ex hoc ouo generantur
      tres, Castor, Pollux et Helena, nihilominus <milestone unit="page" n="p. 55 Helm"/> seminarium
      scandali et discordiae, sicut ante diximus, ‘et geminum luctu concussit adultera mundum’.
      Castorem uero et Pollucem quasi in modum perditionis ponunt, unde et in mari Castorum signa
      dixerunt quae periculum creant; nam ob hanc rem etiam ambos alternatim resurgere atque
      occidere dicunt, quod superbia nonnumquam iubet, nonnumquam occidat; unde et iperefania Grece
      superbia dicitur. Sed iperefania proprie superapparitio nuncupatur, quod sicut in istis duobus
      signis quae eorum fratrum uocabulo nuncupauerunt unus superappareat, alter <del>uero</del>
      mergat, sicut lucifer et antifer; nam Grece Pollux apo tu apollin, id est a perdendo et Castor
      quasi cacon steron, id est malum extremum. </p>
    </div>

    <div type="cap" n="14">
     <head>XIV. Fabula Ixionis. </head>
     <p>Qui plus quaerit esse quam licet, minus erit quam est. Ixion igitur coniugium Iunonis
      adfectatus, illa nubem ornauit in speciem suam, cum qua Ixion coiens Centauros genuit. Sicut
      nihil Latina gratiosius ueritate, ita nihil Greca falsitate ornatius. Denique Ixionem dici
      uoluerunt quasi Axionem; axioma enim Grece dignitas dicitur. Dea uero regnorum Iuno est, ut
      pridem diximus; ergo dignitas <milestone unit="page" n="p. 56 Helm"/> regnum adfectans nubem
      meretur, id est similitudinem regni; regnum enim illud est quod perenniter duraturum est. At
      uero cui temporis fugitiua uis inuidet pinnatisque celerrima raptibus, momentaneae felicitatis
      figuras potius quam ueritatem ostendenti, uentositatis inanem speciem praesumit. Denique
      Vatinius augur dicere solitus erat diuersarum urbium honores somnialiter peragi urbicario
      mimologo et quamuis utraque nihil agere dixerit, tamen hoc Romae praestare uisus est, quod ex
      parte quidem ueros honores, sed risorios et citius fugitiuos; credo enim quod Cleobuli
      philosophi sententiam legerat dicentis: <foreign xml:lang="grc">μῖμος ὁ βίος</foreign>, id
      est: mimus uita. Nunc ergo fabulam repetamus. Dromocrites in theogonia scribit Ixionem in
      Grecia primum regni gloriam adfectasse, qui sibi centum equites primus omnium conquisiuit,
      unde et Centauri dicti sunt quasi centum armati — denique centippi dici debuerunt, ex quo
      equis mixti pinguntur —, sed ideo centum armati. Qui quidem Ixion paruo tempore celerem regnum
      adeptus dehinc regno expulsus est; unde eum et ad rotam damnatum dicunt, quod omnis rotae
      uertigo quae superiora habet modo deiciat. Ergo ostendere hic uoluerunt quod omnes qui per
      arma atque uiolentiam regnum adfectant subito erectiones, subito elisiones sustineant sicut
      rota quae stabile non habet ali quando cacumen.</p>
     <p><milestone unit="page" n="p. 57 Helm"/></p>
    </div>

    <div type="cap" n="15">
     <head>XV. Fabula Tantali. </head>
     <p><del>Tantalus Gigas uolens probare diuinitatem deorum Pelopem filium suum eis apposuit
       epulandum; unde hac damnatus est seueritate.</del> Tantalum dicunt in laco in inferno
      depositum, cui fallax aqua gulosis labia titillamentis attingit, poma quoque fugitiuis
      cinerescentia tactibus desuper facie tenus apparent pendula. Ergo huic locuples uisus et
      pauper effectus; ita se illi unda fallax praebet ut sitiat, ita se poma ingerunt ut esuriat.
      Sed hanc fabulam Petronius breuiter exponet dicens:</p>
     <lg>
      <l>‘Nec bibit inter aquas nec poma pendentia carpit</l>
      <l>Tantalus infelix quem sua uota premunt.</l>
      <l>Diuitis haec magni facies erit, omnia late</l>
      <l>qui tenet et sicco concoquit ore famem’. </l>
     </lg>
    </div>

    <div type="cap" n="16">
     <head>XVI. Fabula Lunae et Endymionis. </head>
     <p>Lunam ideo ipsam uoluerunt etiam aput inferos Proserpinam seu quod nocte luceat siue quod
      humilior currat et terris praesit, illo uidelicet pacto quod detrimenta eius et augmenta non
      solum terra, sed et lapides uel cerebra animantium et quod maius incredibile sit etiam
      letamina sentiant, quae in lunae crementis eiecta uermiculos parturiant hortis. Ipsam etiam
      Dianam nemoribus <milestone unit="page" n="p. 58 Helm"/>
      <del>praeesse</del> uolunt simili modo, quod arborum et fructicum suco augmenta inculcet.
      Denique crementis lunae abscisa ligna furfuraceis tinearum terebraminibus fistulescunt.
      Nemoribus quoque adesse dicitur, quod omnis uenatio plusquam nocte pascatur dieque dormiat.
      Endimionem uero pastorem amasse dicitur duplo scilicet modo, seu quod primus hominum Endimion
      cursum lunae inuenerit, unde et triginta annos dormisse dicitur qui nihil aliut in uita sua
      nisi huic repertioni studuit, sicut Mnaseas in primo libro de Europa scribens tradidit, siue
      quod pastorem Endimionem amasse fertur, quod nocturni roris humor, quem uaporea siderum atque
      ipsius lunae animandis herbarum sucis insudant, pastoralibus prosit successibus. </p>
    </div>
   </div>

   <div type="lib" n="II">
    <head>LIBER III</head>
    <div type="pr" n="pr">
     <p>Inscientiae formidolosa suspectio semper excusandi quaerit suffragia, quo quidquid
      ignorantia incursionum mater peccauerit, id ueniae absoluat petitio quae culpas uestire
      consueuit. Sed quia numquam de se male aestimat sermo qui ad amantem iudicem mittitur, idcirco
      meae simplicitatis negotium tuo, domine, purissimo commisi iudicio, fretus quia quicquid
      absurde digestum est non ut inuidus detrahis, sed ut doctissimus corrigis.</p>
     <p><milestone unit="page" n="p. 59 Helm"/></p>
    </div>

    <div type="cap" n="1">
     <head>I. Fabula Bellerofontis. </head>
     <p>Pritus rex uxorem habuit Antiam nomine; quae amauit Bellerofontem. Cui dum ob stupri causam
      mandasset, ille noluit; quem marito criminata est. Ille eum ad Cymeram interficiendam misit
      per socerum suum; quam Bellerofons equo Pegaso residens interfecit, qui de Gorgonae sanguine
      natus fuerat. Bellerofonta posuerunt quasi buleforunta, quod nos Latine sapientiae
      consultatorem dicimus, sicut Homerus ait: <foreign xml:lang="grc">Οὐ χρὴ παννύχιον εὕδειν
       βουληφόρον ἄνδρα</foreign>, id est: nec decet tota nocte dormire consiliatorem uirum. Nam et
      Menander similiter in Disexapaton comedia ita ait: <foreign xml:lang="grc">βουληφόρως ἡμετέραν
       Δημέα προκατέλαβες ὅρασιν</foreign>, id est: consiliarie nostram, Demea, praeoccupauisti
      uisionem. Nam ut hoc certum sit, Homerus in fabula eiusdem Bellerofontis ita ait: <foreign
       xml:lang="grc">ἀγαθὰ φρονέοντα δαίφρονα Βελλεροφόντην</foreign>, id est: bona cogitantem,
      sapientissimum consili<supplied>ari</supplied>um. Spernit libidinem, id est Antiam; antion
      enim Grece contrarium dicitur, sicut antichristus dicimus quasi <foreign xml:lang="grc"
       >ἐναντίον τοῦ Χριστοῦ</foreign>, id est contrarius Christo. Vide itaque cuius uxor Antia
      dicatur; nihilominus Priti. Pritos Panfila lingua sordidus <milestone unit="page"
       n="p. 60 Helm"/> dicitur, sicut Esiodus in bucolico carmine scribit dicens: <foreign
       xml:lang="grc">βεβριθὼς σταφυλῆς εὖ <supplied>λε</supplied>λακτισμένης αἱμορρόῳ</foreign>, id
      est: sordidus uuarum bene calcatarum sanguineo rore. Et cuius uxor libido est nisi sordis. At
      uero Bellerofons, id est bona consultatio, qualem equum sedet nisi Pegasum, quasi pegaseon, id
      est fontem aeternum. Sapientia enim bonae consultationis aeternus fons est. Ideo pinnatus,
      quia uniuersam mundi naturam celeri cogitationum teoria conlustrat. Ideo et Musarum fontem
      ungula sua rupisse fertur; sapientia enim dat Musis fontem. Ob hac re etiam sanguine Gorgonae
      nascitur; Gorgona enim pro terrore ponitur; ideo et in Mineruae pectore fixa est, sicut
      Homerus in tertio decimo ait: <foreign xml:lang="grc">τῇ δ’ ἐπὶ μὲν Γοργώ βλοσυρῶπις
       ἐστεφάνωτο</foreign>. Ergo hic duplex assertio est; aut enim terrore finito sapientia
      nascitur, sicut de sanguine id est de morte Gorgonae Pegasus, quia stultitia semper est
      timida, aut initium sapientiae timor est, quia et magistri timore sapientia crescit et dum
      quis famam timuerit sapiens erit. Vnde et Cymeram occidit; Cymera enim quasi cymeron, id est
      fluctuatio amoris, unde et Homerus ait: <foreign xml:lang="grc">κῦμα
        κελ<supplied>αιν</supplied>ὸν κορθύεται</foreign>. Ideo etiam triceps Cymera pingitur, quia
      amoris tres modi sunt, hoc est incipere, <milestone unit="page" n="p. 61 Helm"/> perficere et
      finire. Dum enim amor nouiter uenit, ut leo feraliter inuadit, unde et Epicarmus comicus ait:
       <foreign xml:lang="grc">δαμαστὴς ἔρως λεοντείᾳ δυνάμει θαλερός</foreign>, id est: domitor
      cupido leontea uirtute praesumptior; nam et Virgilius in georgicis tetigit dicens: ‘Catulorum
      oblita leena seuior errauit campis’. At uero capra quae in medio pingitur perfectio libidinis
      est, illa uidelicet causa, quod huius generis animal sit in libidine ualde procliuum; unde et
      Virgilius in bucolicis ait: ‘edique petulci’. Ideo et Satyri cum caprinis cornibus
      depinguntur, quia numquam nouerunt saturari libidinem. At uero quod dicitur: ‘postremus
      draco’, illa ratione ponitur, quia post perfectionem uulnus det penitentiae uenenumque
      peccati. Erit ergo hic ordo dicendi quod primum sit in amore inchoare, secundum perficere,
      tertium uero peniteri de perfecto uulnere. </p>
    </div>

    <div type="cap" n="2">
     <head>II. Fabula Perdiccae. </head>
     <p>Semper delicata consuetudo laborioso fert praeiudicium operi, et molliter educata, dum quod
      non optas euenerit, penitentiam creant; melius est enim labore partiliter securiore doceri
      quam ex necessitate uenientem repentaliter perterreri. Perdiccam ferunt uenatorem esse; qui
      quidem matris amore correptus, dum utrumque et inmodesta libido ferueret et uerecundia noui
      facinoris reluctaret, consumptus atque ad extremam tabem deductus esse dicitur. Primus
       <milestone unit="page" n="p. 62 Helm"/> etiam serram inuenit, sicut Virgilius ait: ‘Nam
      primum cuneis scindebant fissile lignum’. Sed ut Fenestella in archaicis scribit, hic primum
      uenator fuit; cui cum ferinae cedis cruenta uastatio et solitudinum uagabunda errando
      cursilitas displiceret, plusquam etiam uidens contiroletas suos, id est Acteonem, Adonem,
      Hippolitum miserandae necis functos interitu, artis pristinae affectui mittens repudium
      agriculturam affectatus est; ob quam rem matrem quasi terram omnium genetricem amasse dicitur.
      Quo, labore consumptus etiam ad maciem peruenisse fertur. Et quia cunctis uenatoribus de
      pristinae artis opprobrio detrahebat, serram quasi maleloquium dicitur repperisse. Matrem
      etiam Policasten habuit quasi policarpen quod nos Latine multifructam dicimus, id est terram.
     </p>
    </div>

    <div type="cap" n="3">
     <head>III. Fabula Acteonis. </head>
     <p>Curiositas semper periculorum germana detrimenta suis amatoribus nouit parturire quam
      gaudia. Acteon denique uenator Dianam lauantem uidisse dicitur; qui in ceruum conuersus a
      canibus suis non agnitus eorumque morsibus deuoratus est. Anaximenes qui de picturis antiquis
      disseruit libro secundo ait uenationem Acteonem dilexisse; qui cum ad maturam peruenisset
      aetatem consideratis uenationum periculis, id est quasi nudam artis suae rationem uidens
      timidus factus est; inde et cor cerui habens, unde et Homerus ait: <foreign xml:lang="grc"
       >οἰνοβαρὲς κυνὸς ὄμματ’ ἔχων</foreign>
      <milestone unit="page" n="p. 63 Helm"/>
      <foreign xml:lang="grc">κραδίην δ’ ἐλάφοιο</foreign>, id est: ebriose, oculos canis habens et
      cor cerui. Sed dum periculum uenandi fugiret, affectum tamen canum non dimisit, quos inaniter
      pascendo pene omnem substantiam perdidit; ob hanc rem a canibus suis deuoratus esse dicitur.
     </p>
    </div>

    <div type="cap" n="4">
     <head>IV. Fabula Ero et Leandri. </head>
     <p>Amor cum periculo sepe concordat et dum ad illud solum notat quod diligit, numquam uidet
      quod expedit. Eros enim Grece amor dicitur, Leandrum uero dici uoluerunt quasi lisinandron, id
      est solutionem uirorum; solutio enim uiri amorem parturit. Sed natat nocte, id est: in obscuro
      temptat pericula. Ero quoque in amoris similitudine fingitur. Lucernam fert; et quid aliud
      amor nisi et flammam ferat et desideranti periculosam uiam ostendat. Cito tamen extinguitur,
      quia iuuenilis amor non diu perdurat. Denique nudus natat illa uidelicet causa, quod suos
      affectatores amor et nudare nouerit et periculis sicut in mari iactare. Nam et extincta
      lucerna utrisque mors est procurata maritima, hoc in euidenti significans quod in utroque sexu
      uapore aetatis extincto libido commoritur. In mari uero mortui feruntur uelut in humorem
      frigidae senectutis; omne enim caloratae iuuentutis igniculum torpidae ueternositatis algescit
      in senio.</p>
     <p><milestone unit="page" n="p. 64 Helm"/></p>
    </div>

    <div type="cap" n="5">
     <head>V. Fabula Berecintiae et Attis. </head>
     <p>Decepta Grecia credulitate demonum potius quam deorum numquam deterius suis diis reponeret
      quam ut eorum matrem ueternosam anum non solum puerilem amatricem quantum etiam fingerent et
      zelotipam. Tantum enim zeli succensa anus inuidiosa fraglauit quae nec suis utilitatibus
      furiosa pepercit, ut unde fructum sperabat libidinis illut ueterana succideret meretrix. Et
      quamuis apud muliebres animos libido optineat regnum, tamen etiam in inuicta libidine zelus
      optinet dominatum. Berecintia enim mater deorum Attin puerum formosissimum amasse dicitur,
      quem zelo succensa castrando semimasculum fecit. Quid ergo sibi in his Grecia sentiri uoluerit
      edicamus. Berecintiam dici uoluerunt quasi montium dominam; ideo matrem deorum, quod deos
      nuncupari pro superbia uoluerunt; ideo eos in Olimpo habitantes quasi excelsos ac superbos;
      ideo et demonia nuncupant secundum Homerum dum dicit: <foreign xml:lang="grc">μετὰ δαίμονας
       ἄλλους</foreign>, id est: cum deos alios; demos enim Grece populus dicitur, is dicitur unus,
      et quia populos subdere cupiebant et soli super populos esse demones dicti sunt. Ideo et apud
      Romanos indigetes quasi nihil indigentes. Ergo Berecinthiam <milestone unit="page"
       n="p. 65 Helm"/> montibus praeesse dixerunt quasi uerniquintos; quintos enim Attica lingua
      flos nuncupatur, unde et iacintos dicitur quasi hioscintos, quod nos Latine solus flos
      dicimus, quasi omnibus perfectior. Nam <del>et</del> Epicarmus ita ait: <foreign
       xml:lang="grc">κυνθοειδὴς στεφηφόρος καὶ ῥανθεὶς προβέβηκε Χρύσαλος</foreign>, id est:
      florigere coronatus atque ebrius processit Crisalus. Itaque florem quamuis quilibet amet,
      tamen abscidit, ut Berecinthia in Attin fecit: antis enim Grece flos dicitur. Vt Sosicles
      Atticus in libro teologumenon quem appellauit scribit, matrem deum in modum potentiae uoluit
      poni, unde <del>et</del> Cibebe dicitur quasi cidos bebeon, id est gloriae firmitas; unde et
      Homerus ait: <foreign xml:lang="grc">ᾧ κεν Ζεὺς κῦδος ὀπάζῃ</foreign>, id est: cui Iuppiter
      gloriam donauerat. Ergo ideo et turrita pingitur, quod omnis potentiae elatio sit in capite;
      ideo et leonum curru praesidens, quia omnis potentia etiam uirtuti dominatur; ideo et
      multiplici ueste, quod omnis potentia ornata sit; sceptrum etiam fert, quod regno uicina sit
      omnis potentia. Ob hanc rem etiam mater deum dicta est, illud nihilominus ostendere uolentes,
      quod siue indigetes siue dii siue demones aput antiquos a diuitiis dicti sunt, ergo potentia
       <milestone unit="page" n="p. 66 Helm"/> diuitum mater est; unde et Homerus Agamemnonem
      considerans ait: <foreign xml:lang="grc">ὦ μά<supplied>κα</supplied>ρ’ Ἀτρείδη μοιρηγενὲς
       ὀλβιόδαιμον</foreign>, nec non et Euripides consimilans Tantalum Ioui in tragoedia Electrae
      ait:</p>
     <lg>
      <l><foreign xml:lang="grc">ὁ γὰρ μακάριος, κοὐκ ὀνειδίζω τύχας,</foreign></l>
      <l><foreign xml:lang="grc">Διὸς πεφυκὼς ὡς λέγουσι Τάνταλος</foreign></l>
      <l><foreign xml:lang="grc">κορυφῆς ὑ<supplied>περ</supplied> ...,</foreign></l>
     </lg>
     <p>id est: beatus ille — nec inuideo fortunas eius — Iouis aequalis ut dicitur Tantalus. Ergo
      potentiae gloria semper et amore torretur et liuore torquetur citoque abscidit quod diligit,
      dum tamen amputet illud quod odit. Denique omnis nunc usque potentia nescit circa suos
      diuturnum seruare affectum, et quod amauerit cito aut zelando amputat aut fastidendo
      horrescit. Ideo et Attin dici uoluerunt quasi eton; etos enim Grece consuetudo dicitur. Ergo
      quantuscumque amor sit potentibus, stabilis esse non nouit. </p>
    </div>

    <div type="cap" n="6">
     <head>VI. Fabula deae Psicae et Cupidinis.</head>
     <p>Apuleius in libris metamorfoseon hanc fabulam planissime designauit dicens esse in quadam
      ciuitate regem et reginam, habere tres filias, duas natu maiores esse temperata specie,
      iuniorem uero tam magnificae esse figurae quae crederetur Venus esse terrestris. Denique
      duabus <milestone unit="page" n="p. 67 Helm"/> maioribus quae temperata erant specie conubia
      euenere; illam uero ueluti deam non quisquam amare ausus quam uenerari pronus atque hostiis
      sibimet deplacare. Contaminata ergo honoris maiestate Venus succensa inuidia Cupidinem petit,
      ut in contumacem formam seueriter uindicaret. Ille ad matris ultionem aduentans uisam puellam
      adamauit; poena enim in affectum conuersa est, et ut magnificus iaculator ipse se suo telo
      percussit. Itaque Apollinis denuntiatione iubetur puella in montis cacumine sola dimitti et
      uelut feralibus deducta exequiis pinnato serpenti sponso destinari; perfecto iamque coragio
      puella per montis decliuia zephiri flantis leni uectura delapsa in quandam domum auream
      rapitur, quae pretiosa sine pretio sola consideratione laude deficiente poterat aestimari,
      ibique uocibus sibi tantummodo seruientibus ignoto atque mansionario utebatur coniugio; nocte
      enim adueniens maritus, Veneris proeliis obscure peractis, ut inuise uespertinus aduenerat,
      ita crepusculo incognitus etiam discedebat. Habuit ergo uocale seruitium, uentosum dominium,
      nocturnum commercium, ignotum coniugium. Sed ad huius mortem deflendam sorores adueniunt
      montisque conscenso cacumine germanum lugubri uoce flagitabant uocabulum, et quamuis ille
      coniux lucifuga sororios ei comminando uetaret aspectus, tamen consanguineae caritatis
      inuincibilis ardor maritale obumbrauit <milestone unit="page" n="p. 68 Helm"/> imperium.
      Zephyri ergo flabrantis aurae anhelante uectura ad semet sororios perducit affectus, earumque
      uenenosis consiliis de mariti forma quaerenda consentiens curiositatem, suae salutis nouercam,
      arripuit et facillimam credulitatem, quae semper deceptionum mater est, postposito cautelae
      suffragio arripit: denique credens sororibus se marito serpenti coniunctam uelut bestiam
      interfectura nouaculam sub puluinal abscondit lucernamque modio contegit. Cumque altum soporem
      maritus extenderet, illa ferro armata lucernaque modii custodia eruta Cupidine cognito, dum
      inmodesto amoris torretur affectu, scintillantis olei desputamento maritum succendit,
      fugiensque Cupido multa super curiositate puellae increpitans domo extorrem ac profugam
      derelinquit. Tandem multis iactatam Veneris persecutionibus postea Ioue petente in coniugio
      accepit. Poteram quidem totius fabulae ordinem hoc libello percurrere, qualiter et ad infernum
      descenderit et ex Stigiis aquis urnulam delibauerit et Solis armenta uellere spoliauerit et
      seminum germina confusa discreuerit et de Proserpinae pulchritudine particulam moritura
      praesumpserit; sed quia haec saturantius et Apuleius pene duorum continentia librorum tantam
      falsitatum congeriem enarrauit et Aristofontes Atheneus in libris qui disarestia nuncupantur
      hanc fabulam inormi uerborum circuitu discere cupientibus prodidit, ob hanc rem superuacuum
      duximus ab aliis digesta nostris libris inserere, ne nostra opera <milestone unit="page"
       n="p. 69 Helm"/> aut a propriis exularemus officiis aut alienis addiceremus negotiis. Sed dum
      is qui hanc fabulam legerit in nostra haec transeat sciturus quid sibi illorum falsitas
      sentire uoluerit: Ciuitatem posuerunt quasi in modum mundi, in qua regem et reginam uelut deum
      et materiam posuerunt. Quibus tres filias addunt, id est carnem, ultronietatem quam libertatem
      arbitrii dicimus et animam. Psice enim Grece anima dicitur, quam ideo iuniorem uoluerunt, quod
      corpori iam facto postea inditam esse animam dicebant; hanc igitur ideo pulchriorem, quod et a
      libertate superior et a carne nobilior. Huic inuidet Venus quasi libido; ad quam perdendam
      cupiditatem mittit; sed quia cupiditas est boni, est mali, cupiditas animam diligit et ei
      uelut in coniunctione miscetur; quam persuadet ne suam faciem uideat, id est cupiditatis
      delectamenta discat — unde et Adam quamuis uideat nudum se non uidet, donec de concupiscentiae
      arbore comedat — neue suis sororibus, id est carni et libertati, de suae formae curiositate
      perdiscenda consentiat; sed illarum conpulsamento perterrita lucernam desub modio eicit, id
      est desiderii flammam in pectore absconsam depalat uisamque taliter dulcem amat ac diligit.
      Quam ideo lucernae ebullitione dicitur incendisse, quia omnis cupiditas quantum diligitur
      tantum ardescit et peccatricem suae carni configit maculam. Ergo quasi cupiditate nudata et
      potenti fortuna priuatur et periculis iactatur et regia domo expellitur. Sed nos, quia longum
      est ut dixi omnia persequi, tenorem dedimus sentiendi. Si quis uero in Apuleio ipsam fabulam
      legerit, nostra <milestone unit="page" n="p. 70 Helm"/> expositionis materia quae non diximus
      ipse reliqua recognoscit. </p>
    </div>

    <div type="cap" n="7">
     <head>VII. Fabula Pelei et Thetidis. </head>
     <p>Tetidem dici uoluerunt aquam, unde et nympha dicta est. Istam Iuppiter quasi deus coniungit
      Peleo; Pelos enim Grece <del>Latine</del> lutum dicitur. Ergo terram cum aqua commixtam uolunt
      hominem genuisse, unde etiam Iouem cum Tetide uoluisse concumbere dicunt et prohibitum esse,
      ne maiorem se genuisset qui eum de regno expelleret; ignis enim, id est Iuppiter, si cum aqua
      coeat, aquae uirtute extinguitur. Ergo in coniunctione aquae et terrae, id est Tetidis et
      Pelei, discordia sola non petitur, illa uidelicet causa aut quia concordia est utrorumque
      elementorum ut homo gignatur; nam et conpetentia ipsa indicat quod Peleus ut terra, id est
      caro, Tetis ut aqua, id est humor, Iuppiter qui utraque coniungit ignis, id est anima. Ergo in
      conceptione hominis ex elementorum iugalitate tres deae, ut supra diximus, tres uitae
      certantur. Nam et discordia malum aureum iecisse dicitur, id est cupiditatem, illa uidelicet
      causa, quod in malo aureo est quod uideas, non est quod comedas, sicut cupiditas nouit habere,
      non nouit frui. Omnes etiam deos Iuppiter ad nuptias dicitur conuocasse illa de causa, quod
      putarent pagani singulas partes in homine deos singulos obtinere, <milestone unit="page"
       n="p. 71 Helm"/> ut Iouem caput, Mineruam oculos, Iunonem brachia, pectus Neptunum, cinctum
      Martis, renes et inguina Veneris, pedes Mercurio, sicut Dromocrites in fisiologumenon
      scripsit; unde et Homerus ait:</p>
     <lg>
      <l><foreign xml:lang="grc">ὄμματα καὶ κεφαλὴν ὅμοιος Διὶ τερπικεραύνῳ</foreign></l>
      <l><foreign xml:lang="grc">Ἄρει δὲ ζώνην, στέρνον δὲ Ποσειδάωνι,</foreign></l>
     </lg>
     <p>id est: caput et oculos similis Ioui fulmina delectanti, Marti cingulum et pectus Neptuni;
      nam et Tiberianus in Prometheo ait deos singula sua homini tribuisse. Denique Achillem natum
      uelut hominem perfectum mater in aquas intinguit Stigias, id est: durum contra omnes labores
      munit; solum ei talum non tinguit, nihilominus illut fisicum significare uolentes, quod uenae
      quae in talo sunt ad renum et femorum atque uirilium rationem pertineant, unde et aliquae
      uenae usque ad pollicem tendunt; quod tractantes et fisici et mulieres ad optinendos partus et
      sciadicos eodem flebotomant loco; nam et inplastrum entaticum quem stisidem Africanus
      hiatrosofistes uocauit pollici et talo inponendum praecepit. Nam et Orfeus illum esse
      principalem libidinis indicat locum; nam denique et enterocelicis in isdem locis cauteria
      ponenda praecipiunt. Ergo monstrat quod humana uirtus quamuis ad <milestone unit="page"
       n="p. 72 Helm"/> omnia munita tamen libidinis ictibus subiacet patula; unde et ad Licomedis
      regiam datur quasi ad luxoriae regnum. Licomeden enim Grece quasi gliconmeden, id est dulce
      nihilum; omnis enim libido et dulcis est et nihil est. Denique et amore Polixenae perit et pro
      libidine per talum occiditur. Polixene enim Grece multorum peregrina dicitur, seu quod amor
      peregrinari faciat mentes ab ingenio suo, siue quod aput multos libido ut peregrinabunda
      uagetur. </p>
    </div>

    <div type="cap" n="8">
     <head>VIII. Fabula Mirrae et Adonis. </head>
     <p>Mirra patrem suum amasse dicitur, cum quo debriato concubuit; cumque eam pater utero plenam
      rescisset, crimine cognito euaginato eam coepit persequi gladio. Illa in arborem myrram
      conuersa est; quam arborem pater gladio percutiens, Adon exinde natus est. Quid uero sibi haec
      fabula sentiat edicamus. Mirra genus est arboris, de qua sucus ipse exsudat; haec patrem
      amasse dicitur. Istae enim arbores in India sunt, quae solis caloribus crementantur, et quia
      patrem omnium rerum solem esse dicebant, cuius opitulatu cuncta germinum adolescit maturitas,
      ideo et patrem amasse dicitur; dumque iam grandioris fuerit roboris, solis ardoribus crepans
      ragades efficit, per quas sucum desudat — quod mirra dicitur — et redolentibus lacrimosa
      guttulis fletus suaues <milestone unit="page" n="p. 73 Helm"/> scissuris hiantibus iaculatur.
      Vnde et Adonem genuisse fertur; adon enim Grece suauitas dicitur; et quia haec species odore
      suauis est, Adonem dicitur genuisse. Ideo autem Venerem eum amasse dicunt, quod hoc genus
      pigmenti sit ualde feruidum; unde et Petronius Arbiter ad libidinis concitamentum mirrinum se
      poculum bibisse refert; nam et Sutrius comediarum scriptor introducit Gliconem meretricem
      dicentem: ‘Murrinum mihi adfers quo uirilibus armis occursem fortiuscula.’ </p>
    </div>

    <div type="cap" n="9">
     <head>IX. Fabula Apollinis et Marsyae. </head>
     <p>Minerua ex osse tibias inuenit, de quibus cum in conuiuio deorum cecinisset eiusque tumentes
      buccas dii omnes inrisissent, illa ad Tritonam paludem pergens in aqua faciem suam speculata,
      dum turpia adiudicasset buccarum inflamina, tibias iecit. Quibus Marsyas repertis doctior
      factus Apollinem concertaturus de cantibus prouocauit. <del>Qui</del> sibi Midam regem iudicem
      deligunt. Quem Apollo, cur non recte iudicasset, asininis auribus deprauauit. Ille criminis
      sui notam tonsori tantum ostendit praecipiens ei ut, si crimen eius celaret, eum participem
      regni efficeret. Ille in terram fodiuit et secretum domini sui in defosso terrae dixit et
      operuit; in eodem loco calamus natus est, unde sibi pastor tibiam faciens — quae cum
      percutiebatur <milestone unit="page" n="p. 74 Helm"/> dicebat: Mida rex aures asininas habet,
      nihilominus quod ex terra conceperat <del>calamus canebat</del>. Vnde et Petronius Arbiter
      ait:</p>
     <lg>
      <l>‘Sic commissa uerens auidus reserare minister</l>
      <l>fodit humum regisque latentes prodidit aures;</l>
      <l>concepit nam terra sonum, calamique eloquente</l>
      <l>inuenere Midam qualem conceperat index.’</l>
     </lg>
     <p>Nunc ergo huius misticae fabulae interiorem cerebrum inquiramus. A musicis haec reperta est
      fabula, ut Orfeus in teogonia scribit; musici enim duos artis suae posuerunt ordines, tertium
      uero quasi ex necessitate adicientes, ut Ermes Trismegistus ait, id est: adomenon,
      psallomenon, aulumenon, hoc est: aut cantantium aut citharidiantium aut tibizantium. Prima
      ergo est uiua uox, quae sibi in omnibus musicis necessitatibus celerrima subuenit; potest enim
      et limmata subrigere et parallelos concordare et distonias mollire et ptongos iugare et ornare
      quilismata. Sequitur secunda cithara; quamuis enim de his rebus quas musici disafexis dicunt,
      sicut Mariandes scribit, multa <milestone unit="page" n="p. 75 Helm"/> de his faciat, tamen
      aliqua non implet quae uiua uox potest; limmata enim facta non erigit, quilismata in se
      catenata non implet. At uero tibia artis musicae partem extremam poterit adimplere. Cithara
      enim simfoniarum gradus habet quinque, secundum quod Pithagoras ait, dum numerorum
      arithmeticos modulos ad symphoniarum adduxisset concordiam; prima enim simphonia diapason,
      quod est in aritmeticis diplasion, quod nos in Latinis I ad II dicimus; secunda simphonia
      diapente, quod est in arithmeticis emiolius, quod nos Latine II ad III nuncupamus; tertia
      simphonia diatessaron, quod est in arithmeticis epitritus, id est III ad IV; quarta simphonia
      dicitur tonus, quod aput arithmeticos epocdous nuncupatur, aput nos V ad IV; et quoniam ultra
      arithmeticus ordo progredi non patitur propter nouenarium limitem, quia decimus alterius
      ordinis primus gradus est, contingit ergo ut habeat quintam simphoniam quae armonia
      nuncupatur, id est VIII ad IX; nullum enim ultra numerum coniunctiorem inuenies. Habet igitur
      musica partes septem, <milestone unit="page" n="p. 76 Helm"/> id est genera, diastemata,
      systemata, ptongos, tonos, metabolas et melopias; unde et Virgilius in sexto ait:</p>
     <lg>
      <l>‘Nec non Threicius longa cum ueste sacerdos</l>
      <l>obloquitur numeris septem discrimina uocum.’</l>
     </lg>
     <p>In arithmeticis enim quibus plenitudo formulae est ut etiam in geometricis, <supplied>in
       musicis</supplied> tonus. Vox uero habet gradus symphoniarum innumeros, quantum natura
      dotauerit ipsam uocem ut habeat arsis et thesis quas nos Latine elationes et deiectiones
      dicimus. Tibia uero uix unam et dimidiam perficit simphoniam; una enim simphonia quinque
      symphonias habet. Ergo post artem musicam Minerua repperit tibias, quas omnis doctus in
      musicis propter sonorum despuit paupertatem. Inflatas uero buccas ideo risisse dicuntur, quod
      tibia uentose in musicis sonet et idiomatum proprietate amissa sibilet potius rem quam
      enuntiet. Ideo illam iniuste sufflantem omnis quicumque est doctior ridet; unde se et Minerua,
      id est sapientia, exprobrans proicit; quas Marsyas adsumit. Marsyas enim Grece quasi morosis,
      id est stultus solus, qui in arte musica tibiam praeponere uoluit citharae; unde et cum
      porcina pingitur cauda. Sed his duobus certantibus Mida rex residet; Mida enim Grece quasi
      medenidon dicitur, quod nos Latine nihil sciens dicimus. Ideo etiam et <milestone unit="page"
       n="p. 77 Helm"/> asininis auribus dicitur, quia omnis discernendi ignarus nihil differt ab
      asino. Ob hanc rem etiam et seruum eius auriculas referunt prodidisse. Ingenium enim nostrum
      seruum habere debemus ad omnia quae uolumus obsequentem et nostra secreta celantem. Quod autem
      per cannam prodidit, ‘per fistulam gutturis’, ‘loquendo’ significat. Quod uero pastor audit,
      pastores sunt illi, qui aliena exculcando suptilius pascunt. </p>
    </div>

    <div type="cap" n="10">
     <head>X. Fabula Orphei et Euridicis. </head>
     <p>Orpheus Euridicem nimfam amauit; quam sono citharae mulcens uxorem duxit. Hanc Aristeus
      pastor dum amans sequitur, illa fugiens in serpentem incidit et mortua est. Post quam maritus
      ad inferos descendit et legem accepit, ne eam conuersus aspiceret; quam conuersus et aspiciens
      iterum perdidit. Haec igitur fabula artis est musicae designatio. Orpheus <del>enim</del>
      dicitur oreafone, id est optima uox, Euridice uero profunda diiudicatio. In omnibus igitur
      artibus sunt primae artes, sunt secundae; ut in puerilibus litteris prima abecetaria, secunda
      nota, in grammaticis prima lectio, secunda articulatio, in rethoricis prima rethorica, secunda
      dialectica, in geometricis prima <milestone unit="page" n="p. 78 Helm"/> geometrica, secunda
      arithmetica, in astrologicis prima mathesis, secunda astronomia, in medicinis prima gnostice,
      secunda dinamice, in aruspicinis prima aruspicina, secunda parallaxis, in musicis prima
      musica, secunda apotelesmatice. De quibus omnibus breuiter rationem perstringam necesse est.
      Aliut est enim aput grammaticos aliena agnoscere, aliut sua efficere; aput rethores uero aliud
      est profusa et libero cursu effrenata loquacitas, aliud constricta ueritatisque indagandae
      curiosa nexilitas; aput astrologos aliut est astrorum ac siderum cursus effectusque
      cognoscere, aliut significata traducere; in medicinis aliut est morborum agnoscere meritum,
      aliud infirmitatis uenientem mederi concursum; in geometricis aliut formulas lineasque
      depingere, aliut numeros formulis coaptare; in aruspicinis aliud fibrarum particularumque
      inspectio, aliud secundum Battiadem euentuum inmutatio, in musicis uero aliud est armonia
      ptongorum, sistematum et diastematum, aliud effectus tonorum uirtusque uerborum; uocis ergo
      pulchritudo delectans interna artis secreta uirtutem etiam misticam uerborum attingit. Sed
      haec quantum ab optimis amatur sicut ab Aristeo — ariston enim Grece optimum dicitur —, tanto
      ipsa ars communionem hominum uitat. Quae quidem serpentis ictu moritur quasi astutiae
      interceptu, secretis uelut inferis transmigratur. Sed post hanc artem exquirendam atque
      eleuandam uox canora descendit <milestone unit="page" n="p. 79 Helm"/> et quia apotelesmatica
      fonascica omnia praebet et modulis tantum ui secreta latentibus uoluptatum reddit effectus;
      dicere enim possumus quod Dorius tonus aut Frigius Saturno coiens feras mulceat, si Ioui, aues
      oblectet. At uero si rei expositio quaeritur cur hoc fiat, uestigandae rationis captus
      inmoritur. Ideo ergo et ne eam respiciat prohibetur et dum uidet amittit; nam perfectissimus
      Pithagoras dum modulos numeris coaptaret simphoniarumque pondera terminibus arithmeticis per
      mela et rithmos uel modulos sequeretur, effectus uero rationem reddere non potuit. </p>
    </div>

    <div type="cap" n="11">
     <head>XI. Fabula Finei. </head>
     <p>Fineus enim in modum auaritiae ponitur; a fenerando Fineus dictus est. Ideo cecus, quod
      omnis auaritia ceca sit quae sua non uidet; ideo ei Arpyiae cibos rapiunt, quia rapina ei
      aliquid de suo comedere non permittit. At uero quod eius prandia stercoribus fedant, ostendit
      fenerantium uitam rapinae inluuie esse sordidam. Sed has a conspectu eius Zetus et Calais
      fugant; Grece enim zeton calon inquirens bonum dicimus. Ideo uolatici quia omnis inquisitio
      boni numquam terrenis rebus miscetur; ideo Aquilonis uenti filii, quia bona inquisitio
      spiritalis est, non carnalis. Ergo ueniente bonitate omnis rapina fugatur.</p>
     <p><milestone unit="page" n="p. 80 Helm"/></p>
    </div>

    <div type="cap" n="12">
     <head>XII. Fabula Alphei et Arethusae.</head>
     <p>Alfeus fluuius Aretusam nimpham amauit; quam cum sequeretur, in fontem conuersa est. Ille in
      mediis undis ambulans non inmixtus in sinu eius inmergitur; unde et aput inferos obliuionem
      animarum trahere dicitur. Alpheus enim Grece quasi aletiasfos, id est ueritatis lux, Arethusa
      uero quasi areteisa, id est nobilitas aequitatis. Ergo quid amare poterat ueritas nisi
      aequitatem, quid lux nisi nobilitatem. Ideo et in mari ambulans non miscetur, quia lucida
      ueritas omni malorum morum salsidine circumdata pollui aliqua commixtione non nouit. Sed tamen
      in sinu aequissimae potestatis omnis lux ueritatis delabitur; nam et descendens in infernum,
      id est in secreta conscientia, ueritatis lux malarum rerum semper obliuionem inportat. </p>
    </div>
   </div>


  </body>
 </text>

</TEI>
