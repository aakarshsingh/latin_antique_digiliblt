<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>Scholia in Statii Achilleida</title>
    <respStmt>
     <resp>Correzione linguistica</resp>
     <name>Nadia Rosso</name>
    </respStmt>
    <respStmt>
     <resp>Codifica XML</resp>
     <name>Nadia Rosso</name>
    </respStmt>
   </titleStmt>
   <publicationStmt>
    <publisher>digilibLT</publisher>
    <pubPlace>Vercelli</pubPlace>
    <date>2015</date>
    <availability>
     <p><ref target="http://creativecommons.org/licenses/by-nc-sa/3.0/it/"/></p>
    </availability>
    <idno>dlt000463</idno>
   </publicationStmt>
   <sourceDesc>
    <p>Lactantii Placidi <hi rend="italic">In Statii Thebaida commentum. Volumen I. Anonymi In
      Statii Achilleida commentum. Fulgentii ut fingitur Planciadis Super Thebaiden
      commentariolum</hi>, recensuit R. D. Sweeney, Stutgardiae et Lipsiae 1997 (Bibliotheca
     Scriptorum Graecorum et Romanorum Teubneriana).</p>
   </sourceDesc>
  </fileDesc>
  <encodingDesc>
   <projectDesc>
    <p>digilibLT. Biblioteca digitale di testi latini tardoantichi.</p>
    <p>Progetto diretto da Raffaella Tabacco (responsabile della ricerca) e Maurizio Lana</p>
   </projectDesc>
   <editorialDecl>

    <p><hi rend="bold">Note di trascrizione e codifica del progetto digilibLT </hi></p>
    <p>Abbiamo riportato solo il testo stabilito dall'edizione di riferimento non seguendone
     l'impaginazione. Sono stati invece esclusi dalla digitalizzazione apparati, introduzioni, note
     e commenti e ogni altro contenuto redatto da editori moderni. </p>
    <p> I testi sono stati sottoposti a doppia rilettura integrale per garantire la massima
     correttezza di trascrizione</p>
    <p>Abbiamo normalizzato le U maiuscole in V seguendo invece l'edizione di riferimento per la
     distinzione u/v minuscole.</p>
    <p> Non è stato normalizzato l'uso delle virgolette e dei trattini.</p>
    <p> Non è stata normalizzata la formattazione nell'intero <hi rend="italic">corpus</hi>:
     grassetto, corsivo, spaziatura espansa.</p>
    <p>Sono stati normalizzati e marcati nel modo seguente i diacritici.<lb/> espunzioni:
     <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
     <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
     si visualizzano †testo† e †testo<lb/> lacuna materiale: <![CDATA[<gap/>]]> si visualizza
     [...]<lb/> lacuna integrata dagli editori:
     <![CDATA[<supplied><gap/></supplied> si visualizza <...>]]>
    </p>
    <p>Sono stati marcati i termini in lingua greca
     <![CDATA[<foreign xml:lang="grc">αβγ</foreign>]]>
    </p>
    <p>Ulteriori informazioni sulle norme di trascrizione e codifica su <ref
      target="http://digiliblt.lett.unipmn.it/upload/docs/note_di_trascrizione_e_di_codifica.pdf"
      >Note di trascrizione e codifica di testi latini tardoantichi
      [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
   </editorialDecl>
  </encodingDesc>
  <profileDesc>
   <langUsage>
    <language ident="la">Latino</language>
   </langUsage>
  </profileDesc>
 </teiHeader>

 <text>


  <body>

   <div type="schol" n="1-2">
    <p> FORMIDATAMQVE TONANTI / PROGENIEM cum Iuppiter cuperet Thetidem suo coniugio sociare,
     uetuerunt decreta Parcarum. Quae dixerunt prolem quae nata fuisset uim caelo impellere. Ideo
     ait formidatam.</p>
   </div>
   <div type="schol" n="3">
    <p> VIRI Achillis.</p>
   </div>
   <div type="schol" n="3-4">
    <p> CANTV / MAEONIO Homerico. </p>
   </div>
   <div type="schol" n="5">
    <p> SCYRO insula ubi Achilles fuit absconsus. </p>
   </div>
   <div type="schol" n="6">
    <p> DVLICHIA (... TVBA) Graeca. PROFERRE publicare. </p>
   </div>
   <div type="schol" n="6-7">
    <p> NEC IN HECTORE TRACTO / SISTERE tacere. Homerus enim usque ad mortem Hectoris descripsit
     Iliados et tacuit. Vnde superius: </p>
    <l>‘cantu Maeonio, sed plura uacant’.</l>
    <p> Vnde et Virgilius:</p>
    <l>‘uidet Iliacas ex ordine pugnas’</l>
    <p> id est: non usque ad mortem Hectoris sed usque ad excidium Troiae pictas. Pugna enim
     Amazonae quae in auxilium Priami uenit post defunctum Hectorem fuit.</p>
   </div>
   <div type="schol" n="7">
    <p> DEDVCERE describere. </p>
   </div>
   <div type="schol" n="8">
    <p> TV MODO inuocatio. </p>
   </div>
   <div type="schol" n="10">
    <p> AONIVM NEMVS Thebanum. Mons enim Boeotiae est, cognominatus hoc nomine ab Aone, filio
     Neptuni, Musis consecratus. </p>
   </div>
   <div type="schol" n="12">
    <p> DIRCAEVS (AGER) Thebanus. Dirces enim regina fuit, nouerca Zethi et Amphionis, quam propter
     iniuriam matris Antiopes priuigni Zethus et Amphion religauerunt tauris ferocibus et ita
     traxerunt. Quae misericordia deorum in fontem mutata est, qui Dirces nominatur. </p>
   </div>
   <div type="schol" n="13">
    <p> CVMQVE SVO NVMERANT AMPHIONE THEBAE Zethus et Amphion, Iouis et Antiopae filii: Zethus
     rusticus, Amphion musicus. Amphion citharam a Mercurio meruit, cuius dulcedine dicitur muros
     struxisse Thebanos. </p>
   </div>
   <div type="schol" n="20">
    <p> SOLVERAT narratio. </p>
   </div>
   <div type="schol" n="20-21">
    <p> (PASTOR) / DARDANVS Paris. Pro ‘Dardanius’. </p>
   </div>
   <div type="schol" n="21">
    <p> INCAVTAS BLANDE POPVLATVS (AMYCLAS) argute depraedatus. Legitur in historiis quod Troiani
     cum Graecis foedus habuerunt, unde etiam Paris est susceptus hospitio et sic commisit
     adulterium. Ideo ait blande. Quod autem dicit <hi rend="expanded">populatus</hi>, historiam
     tangit. Hercules cum expugnato Ilio filiam Laomedontis Hesionam, Priami sororem, Telamoni
     dedisset, profecti sunt legati a Priamo et eam minime repetere potuerunt illis dicentibus eam
     se habere iure bellorum. Vnde commotus Priamus misit Paridem cum exercitu ut aliquid tale
     committeret aut in uxorem regis aut in filiam. Qui expugnata Sparta Helenam rapuit. </p>
   </div>
   <div type="schol" n="22">
    <p> PLENAQVE MATERNI REFERENS PRAESAGIA SOMNI Hecuba filia secundum Euripidem Cissei, quem
     Ennius, Pacuuius, et Virgilius secuntur. Vnde idem Virgilius:</p>
    <lg>
     <l part="Y">‘nec face tantum</l>
     <l>Cisseis praegnans ignis enixa iugalis’.</l>
    </lg>
    <p>Haec dum praegnans esset Paride uidit in somniis facem se parere, quod fuit praesagium futuri
     incendii. Homerus autem Dymantis filiam dicit.</p>
   </div>
   <div type="schol" n="26">
    <p> VITREO lucido. </p>
   </div>
   <div type="schol" n="28-29">
    <p> COEVNTIA PHRIXI / LITORA cum Phrixus et Helles per mare Hellespontum transirent, Phrixus
     ascendit in arietem pellem auream habentem. Helles natans <del>ad</del> caudam ipsius arietis
     tenebat, se<supplied>d</supplied> fessa tandem ponto submersit. Vnde mare Hellespontum
     nominatum est. Phrixus transiens peruenit ad Colchos ibique arietem occidit et eius pellem in
     templo dicauit, quam Iason postea cum Argonautis Medea faciente tulit et Creonti regi portauit.
    </p>
   </div>
   <div type="schol" n="32">
    <p> PROTEA uatem. </p>
   </div>
   <div type="schol" n="34">
    <p> NVRVM Helenam. </p>
   </div>
   <div type="schol" n="36">
    <p> TVMIDIS (ATRIDIS) nobilibus aut superbis. ATRIDIS usurpatum est. Nam
      Plis<supplied>th</supplied>enis filii fuerunt Menelaus et Agamemnon. </p>
   </div>
   <div type="schol" n="41">
    <p> PATRIA pro ‘paterna’. Nam a patre ‘paterna’, a loco ‘patria’. </p>
   </div>
   <div type="schol" n="&lt;43&gt;">
    <p><supplied> NON POTVI INFELIX</supplied><supplied>se</supplied> reprobantis est. Vt Virgilius: </p>
    <l>‘non potui abreptum diuellere corpus’.</l>
   </div>
   <div type="schol" n="44">
    <p> RHOETEAE (...TRABES) Troianae. Rhoetum enim promuntorium est Troianae urbis. </p>
   </div>
   <div type="schol" n="65">
    <p> RVPIT IASONIA PVPPIS PAGASAEA RAPINA hic fabulam Iasonis tangit, quae talis est: Athamas rex
     habuit uxorem nomine Nubem, de qua habuit duos filios Phrixum et Hellen. Cum Nubes insania
     Liberi patris concitata siluam peteret nec repeteret larem mariti, filiis suis Athamas
     superduxit nouercam Ino. Quae nouercali odio pueris exitium machinans matronas petiit ut
     frumenta serenda corrumperent. Quo facto fames innata est. Cum ad Apollinem consultum ciuitas
     misisset, Ino eum qui missus erat corrupit ut referret oraculo dictum Nubis filios immolandos.
     Nam et ipsa dixit eos frumenta incendisse. Pater timens populi inuidiam filios suos nouercae
     commisit arbitrio, sed occulte illis remedium dedit. Nam Phrixum mortis suae ignarum summisit
     ut memoratum adduceret arietem. Qui Iunonis nutu admonitus ut cum sorore fugeret, confestim se
     cum ea morti subtraxit. Deinde, cum arieti adhaerentes maria supernatarent, puella in mare
     cecidit. Qui locus ex ea Hellespontus dicitur. Phrixus ad Colchos delatus arietem quo uectus
     erat mactauit et eius uellus consecrauit Marti, quod draco custodiebat insomnis. Ad quod
     auferendum Iason missus a Creonte est. Qui cum ad Aeetem, Solis filium, Colchorum regem,
     uenisset - cui responsum fuerat tamdiu illum in regno manere posse quamdiu in Martis templo
     illud uellus aureum durare potuisset - potestatem uelleris auferendi ita Iasoni permisit ut
     tauros ignem naribus efflantes aratro iungeret et draconis dentes sereret. Cumque Medeae, regis
     eiusdem filiae, amore atque artibus Iason cautus esset, uniuersa compleuit et cum armata manus
     ex ipsis sulcis creuisset, Medeae in se artibus concitata mutuis est interempta uulneribus. Tum
     rapto uellere fugit Iason. <hi rend="expanded">Pagasaea <del>ergo</del></hi> Argo a loco dicta
     ubi facta est. Pagasus ciuitas Thessaliae. Lucanus:</p>
    <l part="Y">‘ut Pagasaea ratis’.</l>
   </div>
   <div type="schol" n="78">
    <p> CAERVLEIS marinis. RECTOR (AQVARVM) Neptunus. </p>
   </div>
   <div type="schol" n="79">
    <p> MVLCET consolatur. </p>
   </div>
   <div type="schol" n="84">
    <p> SIGEO (... PVLVERE) Troiano. </p>
   </div>
   <div type="schol" n="88">
    <p> HECTOREO TARDAVIT PONDERE CVRRVS quia exstincto Hectore religauit ad currum suum Achilles
     corpus eius et traxit circa muros Troiae. </p>
   </div>
   <div type="schol" n="89">
    <p> (NOSTROS) OPERA IRRITA MVROS hoc quidem habet fabula: Neptunus cum Apolline Troiae
     fabricauerunt muros a Laomedonte rogati. Sed constat Laomedontem supra dictis diis certam
     uouisse pecuniam ad sacra facienda. Quam post conditam Troiam dare noluit. Ergo deum iratum
     ostendit, cum dicit muros Troianos opera irrita esse. Et Virgilius in euersione Troiae: </p>
    <lg>
     <l>‘Neptunus muros magnoque emota tridenti</l>
     <l part="Y"> fundamenta quatit’.</l>
    </lg>
   </div>
   <div type="schol" n="91">
    <p> CREDIDERIS PEPERISSE IOVI cum Iuppiter uellet Thetidem ducere, Fata prohibuerunt eo quod
     proles quae nasceretur Iouem pelleret regno. Thetis nupsit Peleo, mortali homini. Ergo cum
     quereretur apud Neptunum et timeret de morte Achillis, eo quod a patre esset mortalis, dicit
     Neptunus non timeri de eo, quia talis futurus esset ut credatur deo genitus. Ergo sic illam
     consolatur dicens: noli queri quod de Peleo mortali sit genitus, quia crederis eum de Ioue
     peperisse. </p>
   </div>
   <div type="schol" n="93-94">
    <p> CVM REDVCES DANAI NOCTVRNAQVE SIGNA CAPHEREVS / (EXSERET ET DIRVM PARITER QVAEREMVS VLIXEN)
     hic historiam tangit. Palamedes septimo gradu a Belo originem trahens, ut Apollonius
      <supplied>locum non inueni</supplied> dicit, cum dilectum per Graeciam ageret, simulantem
     insaniam Vlixem duxit inuitum. Cum ille iunctis dissimilis naturae animalibus salem sereret,
     filium ei Palamedes opposuit. Quo uiso Vlixes aratra suspendit et ad bellum ductus habuit
     iustam causam doloris. Postea cum Vlixes frumentatum missus ad Thraciam nihil aduexisset, a
     Palamede est uehementer increpitus. Et cum diceret adeo non esse neglegentiam suam ut ne ipse
     quidem, si pergeret, quicquam posset aduehere, profectus Palamedes infinita frumenta deuexit.
     Qua inuidia Vlixes auctis inimicitiis fictam epistulam ad Palamedem Priami nomine, per quam
     agebat gratias proditionis et commemorabat certum auri pondus esse transmissum, dedit captiuo
     et eum in itinere iussit occidi. Haec inuenta more militiae regi alata est et lecta principibus
     conuocatis. Tunc Vlixes, cum se Palamedi adesse simularet, ait: si uerum est, in eius tentoriis
     aurum quaeratur. Quo facto et inuento auro, quod ipse per noctem corruptis seruis absconderat,
     Palamedes lapidibus interemptus est. Hunc autem constat fuisse prudentem. Nam et tabulam ipse
     inuenit ad comprimendas otiosi seditiones exercitus. Huius pater mortem dolens Nauplius nomine
     revertentibus Graecis post deletam Troiam tempestate laborantibus montem Caphereum ascendit et
     elata facula signum dedit uicini portus. Qua re decepti sunt Graeci et inter asperrimos
     scopulos pertulere naufragia. </p>
   </div>
   <div type="schol" n="94">
    <p> QVAEREMVS persequemur. </p>
   </div>
   <div type="schol" n="96-97">
    <p> (QVAE IAM EXCIRE FRETVM ET RATIBVS BELLARE) PARABAT / (ILIACIS) quae se parabat naues
     euertere Troianas. </p>
   </div>
   <div type="schol" n="98">
    <p> HAEMONIAS (…TERRAS) Thessalicas. </p>
   </div>
   <div type="schol" n="101-102">
    <p> CONVBIALIA (… / ANTRA) quia ibi nupsit Peleo. </p>
   </div>
   <div type="schol" n="102">
    <p> SPERCHIOS fluuius. </p>
   </div>
   <div type="schol" n="103">
    <p> (DVLCI VESTIGIA) CIRCVIT VNDA quia illa amara erat rore maris. <del>clementer</del></p>
   </div>
   <div type="schol" n="104">
    <p> ILLA NIHIL (GAVISA LOCIS) quia sollicita erat de filio sciens fata eius. </p>
   </div>
   <div type="schol" n="105">
    <p> SOLLERS inquisitrix. (PIETATE) MAGISTRA quia nouit indulgere clementer. </p>
   </div>
   <div type="schol" n="107">
    <p> (LONGO ...) ARCV fornicem describit. </p>
   </div>
   <div type="schol" n="111">
    <p> STABVLA propter equum. </p>
   </div>
   <div type="schol" n="111-112">
    <p> NEFANDIS / FRATRIBVS illis, qui cum Lapithis in conuiuio pugnauerunt. Vnde Virgilius: </p>
    <lg>
     <l part="Y">‘ille furentis</l>
     <l>Centauros leto domuit, Rhoetumque Pholumque</l>
     <l>et magno Hylaeum Lapithis cratere minantem’.</l>
    </lg>
   </div>
   <div type="schol" n="112">
    <p> HOMINVM (NVLLOS ... CRVORES) sed ferarum. </p>
   </div>
   <div type="schol" n="115">
    <p> TERGA pelles. </p>
   </div>
   <div type="schol" n="118">
    <p> ALVMNO Achilli. </p>
   </div>
   <div type="schol" n="119">
    <p> REDITVRVM Achillem. </p>
   </div>
   <div type="schol" n="120">
    <p> OPPERIENS Chiron. SERENAT illuminat. </p>
   </div>
   <div type="schol" n="122">
    <p> NEREIS Thetis. </p>
   </div>
   <div type="schol" n="126">
    <p> IAMDVDVM TACITO LVSTRAT THETIS) OMNIA VISV quod ibi Achillem non uidebat.</p>
   </div>
   <div type="schol" n="134">
    <p> TARTARA dicta uel quod omnia illic turbata sunt, <foreign xml:lang="grc">ἀπὸ τῆς
      ταραχῆς</foreign>, aut, quod est melius, <foreign xml:lang="grc">ἀπὸ τοῦ ταρταρίζειν</foreign>
     id est a tremore frigoris. Sole enim caret. ET AD STYGIOS ITERVM FERO MERGERE FONTES Thetis cum
     cognouisset fata Achillis, timens de morte eius in Stygem paludem intinxit, et toto corpore
     inuulnerabilis fuit excepta parte qua tentus est. Qui, cum amatam Polyxenam ut in templo
     acciperet statuisset, insidiis Paridis post simulacrum latentis occisus est. Ipsam enim fabulam
     tangit. </p>
   </div>
   <div type="schol" n="136">
    <p> CARPATHIVS VATES Proteus. Carpathus insula est iuxta Aegyptum, a qua uicinum pelagus
     Carpathium nominatum est. Hic aliquando regnauit Proteus relicta Pallene, ciuitate Thessaliae,
     ad quam tamen reuersus est postea. Vnde Virgilius: </p>
    <lg>
     <l part="Y">‘patriamque reuisit</l>
     <l part="Y">Pallenen’.</l>
    </lg>
    <p>sacerdos enim fuit. </p>
   </div>
   <div type="schol" n="143">
    <p> SENI Chironi. </p>
   </div>
   <div type="schol" n="156">
    <p> PINVS <del>CVM</del> THESSALA quia Argo apud Thessaliae oppidum Pagasum facta est. </p>
   </div>
   <div type="schol" n="164-165">
    <p> (PLVRIMA VVLTV) / MATER INEST redditur similitudine. </p>
   </div>
   <div type="schol" n="167-168">
    <p> (O QVANTVM) GAVDIA FORMAE / (ADICIVNT) constat ex qualitate animi homines sumere uultum aut
     tristem aut hilarem. Vt Iuuenalis: </p>
    <lg>
     <l>‘deprendas animi tormenta latentis in aegro</l>
     <l>corpore, deprendas et gaudia: sumit utrumque</l>
     <l part="Y">inde habitum facies’.</l>
    </lg>
   </div>
   <div type="schol" n="168">
    <p> FETAM enixam. </p>
   </div>
   <div type="schol" n="172">
    <p> VLNIS amplexibus. </p>
   </div>
   <div type="schol" n="175">
    <p> PATROCLVS cum Achilles fureret aduersus Agamemnonem propter Briseidam, noluit egredi ad
     pugnam aduersum Troianos. Tunc rogatus ut uel arma sua Patroclo daret, quae manu erant
     fabricata Vulcani, persuadente Vlixe concessit. Egressusque Patroclus cum armis eius susceptus
     ab Hectore occisus est, illaque arma abstulit Hector. Vnde Virgilius: </p>
    <l>‘qui redit exuuias indutus Achillis’.</l>
    <p> Ideo: </p>
    <l part="Y">‘aequali uisurus Pergama fato’.</l>
   </div>
   <div type="schol" n="180">
    <p> EVROTAE Eurotas fluuius est Laconicae qui ab Apolline suas edocet laurus, quibus eius plenae
     sunt ripae. CASTOR <del>ANHELO</del> errant qui credunt Castorem Iouis filium. Nam de Ioue et
     Leda Helena et Pollux nati sunt, qui immortales fuerunt. Castor autem Tyndarei filius fuit
     mortalis. Cuius mortem Pollux suo interitu fraterna pietate redimebat. Quod ideo fingitur quia
     horum stellae ita se habent ut occidente una oriatur altera. </p>
   </div>
   <div type="schol" n="185">
    <p> OBLECTAMINE ad laborum dulce lenimen. </p>
   </div>
   <div type="schol" n="187">
    <p> (EXPERTAS) POLLICE CHORDAS <supplied>f</supplied>ormizauit uel temperauit. </p>
   </div>
   <div type="schol" n="188">
    <p> LIBENS securus. </p>
   </div>
   <div type="schol" n="189-190">
    <p> (QVOT TVMIDAE) SVPERARIT IVSSA NOVERCAE / (AMPHITRYONIADES) Eurystheus rex fuit Graeciae,
     Persei genus, qui Iunonis instinctu imperabat Herculi ut uaria monstra superaret quibus posset
     perire. Vnde Virgilius:</p>
    <l part="Y">‘quis aut Eurysthea durum’.</l>
   </div>
   <div type="schol" n="190">
    <p> CRVDVM (... BEBRYCA) superbum. </p>
   </div>
   <div type="schol" n="191">
    <p> POLLVX Iouis filius. </p>
   </div>
   <div type="schol" n="192">
    <p> AEGIDES Theseus. MINOIA BRACCHIA TAVRI indicato a Sole adulterio Martis et Veneris Vulcanus
     minutissimis catenis lectulum cinxit, quibus Mars et Venus ignorantes impliciti sunt et cum
     ingenti turpitudine resoluti sub testimonio cunctorum deorum. Quod factum Venus uehementer
     dolens stirpem omnem Solis persequi infandis amoribus coepit. Igitur Pasiphae, Solis filia,
     Minois regis Cretae uxor, tauri amore flagrauit et arte Daedali inclusa intra uaccam ligneam
     saeptam corio iuuencae pulcherrimae cum tauro concubuit. Vnde natus est Minotaurus, qui intra
     Labyrinthum inclusus humanis carnibus uescebatur. Sed Minos de Pasiphae habuit liberos plures
     Androgeum, Ariadnen, Phaedram. Sed Androgeus, cum esset athleta fortissimus et superaret in
     agonibus cunctos, apud Athenas ab Atheniensibus et uicinis Megarensibus coniuratis occisus est.
     Quod Minos dolens collectis nauibus bella commouit et uictis Atheniensibus poenam hanc statuit
     ut singulis quibusque annis septem de filiis et septem de filiabus suis edendos Minotauro
     mitterent. Sed tertio anno Aegei filius Theseus missus est, potens tam uirtute quam forma, qui,
     cum ab Ariadne, regis filia, amatus fuisset, Daedali consilio filo iter rexit et necato
     Minotauro cum rapta Ariadne uictor aufugit. De Minotauro enim fabula est quod taliter fuisset
     genitus. Nam Taurus notarius Minois fuit quem Pasiphae amauit, cum quo in domo Daedali
     concubuit. Et quia geminos peperit, unum de Minoe, alterum de Tauro, enixa esse dicitur
     Minotaurum. Quod Virgilius ipse dicit:</p>
    <l>‘mixtumque genus p(ro)l(esque) b(i)f(ormis)’.</l>
   </div>
   <div type="schol" n="193">
    <p> TOROS conubium. </p>
   </div>
   <div type="schol" n="197">
    <p> ASSVETA ... PECTORA Chironis. </p>
   </div>
   <div type="schol" n="200">
    <p> VOLVTAT cogitat. </p>
   </div>
   <div type="schol" n="203">
    <p> CECROPIDAE Athenienses a rege Cecrope. </p>
   </div>
   <div type="schol" n="206-207">
    <p> ATQVE <supplied>IN</supplied>HOSPITA DELOS / GENTIBVS de hac insula talis est fabula: post
     uitiatam Latonam Iuppiter etiam eius sororem Asterien cum uitiare uellet, illa optauit a diis
     ut in auem conuerteretur, uersaque in coturnicem est. Et cum uellet maria transfretare, quod
     est coturnicum, afflata a Ioue et in lapidem conuersa diu sub fluctibus latuit, postea
     supplicante Ioui Latona leuata aquis superferri coepit. Haec primo Neptuno et Doridi fuit
     consecrata. Postea, cum Iuno grauidam Pythone immisso Latonam persequeretur, terris omnibus
     expulsa tandem aliquando applicante se litoribus sorore suscepta est et illic Dianam primo,
     post Apollinem peperit, qui statim occiso Pythone ultus est matris iniuriam. Sane nata Diana
     parturienti Apollinem matri dicitur praebuisse obstetricis officium. Vnde Diana, quamuis uirgo
     sit, tamen a parturientibus inuocatur. Haec namque est Diana, Luna, Proserpina. Nata igitur duo
     numina terram sibi natalem errare non passa sunt, sed eam duabus insulis religauerunt. Veritas
     uero longe alia est. Nam haec insula cum terrae motu laboraret - qui fit sub terris latentibus
     uentis - oraculo Apollinis terrae motu caruit. Nam praecepit ne illic mortuus sepeliretur et
     iussit quaedam sacrificia fieri. Postea a Mycono Gyaroque, uicinis insulis, populi uenerunt qui
     eam tenerent. Vnde dicit poeta: ‘atque hospita Delos gentibus’. Quod autem diximus Dianam primo
     natam, rationis est. Nam constat primam noctem fuisse, cuius instrumentum est luna id est
     Diana, post diem, quem sol efficit, qui est Apollo. Vt autem Delos primo Ortygia diceretur,
     factum est a coturnice, quae Graece <foreign xml:lang="grc">ὄρτυξ</foreign> uocatur. Delos
     autem, quia diu latuit et post apparuit. Nam <foreign xml:lang="grc">δῆλον</foreign> Graeci
     ‘manifestum’ dicunt. </p>
   </div>
   <div type="schol" n="220">
    <p> THAVMANTIDA Iris ‘Thaumantis’ dicta secundum poetas, Thaumantis filia. Ceterum ex
     admiratione hoc nomen accepit, quae admiratio de eius coloribus nascitur. Iris dicta quod
     nunquam ad conciliationem mittitur sicut Mercurius, sed ad disturbationem, et est ministra non
     tantum dearum, sed et deorum.</p>
   </div>
   <div type="schol" n="222">
    <p> TETHYS uxor Oceani, Nympharum mater. </p>
   </div>
   <div type="schol" n="238">
    <p> PHOLOE silua est Thessaliae dicta a Pholo Centauro, qui eam incolebat. Qui Pholus, tempore
     quo ab Eurystheo rege Hercules missus est <supplied>in</supplied> Thraciam ut Diomedis equos
     adduceret qui humanis carnibus uescebantur, eum hospitio recepit. Aliqui dicunt quod eum
     Hercules occidit susceptus ab eo hospitio, <supplied>sed</supplied> uerius Asper
      <del>Longus</del> Pholum tradit aduersum Centauros ab Hercule adiutum, cum Herculem recepisset
     hospitio. Asper tradit Pholo, dum sagittas Herculis stupet qui<supplied>bus</supplied> tot
     Centauros occiderat, unam ex illis in pedem cecidisse cuius uulnere sanari non potuit. Ideo
     credunt nonnulli <supplied>eum</supplied> ab Hercule occisum. </p>
   </div>
   <div type="schol" n="239">
    <p> SPERCHIVS fluuius cui suas comas Achilles deuouerat, si redisset. Pater autem Narcissi fuit
     Sperchius. </p>
   </div>
   <div type="schol" n="244-245">
    <p> (VADA ...) / SCYRIA Scyros insula est. </p>
   </div>
   <div type="schol" n="263">
    <p> (VIRGINEOS) SI<del>C</del> IVPPITER INDVIT ARTVS Iuppiter adamauit Antiopen, filiam Nyctei,
     speciosissimam puellam. Cuius dum pater suspectum haberet stuprum, eam custodiis mancipauit.
     Puella ipsa cum adoleuisset Dianae se consecrauit. Iuppiter in habitum se uertit Dianae et
     puellam corrupit <del>ita ut arcum et pharetram mentiretur</del>.</p>
   </div>
   <div type="schol" n="264">
    <p> (MAGNVM AMBIGVI ...) CAENEA (SEXVS) Caenis uirgo fuit quae a Neptuno pro stupri praemio
     meruit sexus mutationem. Fuit etiam inuulnerabilis. Qui pugnando pro Lapithis contra Centauros
     crebris ictibus fustium paulatim fixus in terra, post mortem tamen in sexum rediit. Vnde
     Virgilius:</p>
    <l>‘rursus et in ueterem fato reuoluta figuram’.</l>
    <p> Hoc autem dicto Virgilius ostendit Platonicum illud uel Aristotelicum, animas per <foreign
      xml:lang="grc">μετεμψύχωσιν</foreign> sexum plerumque mutare. </p>
   </div>
   <div type="schol" n="269-270">
    <p> (PROGENITVM) STYGOS AMNE SEVERO / ARMAVI TOTVMQVE VTINAM Thetis cum sciret <del>eo</del>
     quod a Peleo Achilles mortalis esset, in Stygem paludem eum intinxit et toto corpore
     impenetrabilem fecit excepta corporis parte qua eum tenuerat. Pro nefas! Nouum genus
     calamitatis! Ibi mortis locum reliquit, ubi eum est mater amplexa. </p>
   </div>
   <div type="schol" n="273">
    <p> COGNATA (PER AEQVORA) quasi Nerei. </p>
   </div>
   <div type="schol" n="274">
    <p> CHIRON Saturni et Pelopae filius. </p>
   </div>
   <div type="schol" n="275">
    <p> GENITOR Peleus. </p>
   </div>
   <div type="schol" n="276">
    <p> NVTRITOR Chiron. </p>
   </div>
   <div type="schol" n="304-305">
    <p> SED FAX VIBRATA MEDVLLIS / (IN VVLTVS ATQVE ORA REDIT) Virgilius:</p>
    <lg>
     <l>‘accepit solitam flammam, notusque medullas</l>
     <l>intrauit calor et labefacta per ossa cucurrit’.</l>
    </lg>
    <div type="schol" n="308">
     <p> EBVR CORRVMPITVR OSTRO Virgilius:</p>
     <lg>
      <l>‘Indum sanguineo ueluti uiolauerit ostro</l>
      <l part="Y">si quis ebur’.</l>
     </lg>
    </div>
    <div type="schol" n="323">
     <p> PROTERVOS superbos. </p>
    </div>
    <div type="schol" n="328">
     <p> DOMAT componit. </p>
    </div>
    <div type="schol" n="329">
     <p> DILECTA tractata. </p>
    </div>
    <div type="schol" n="330">
     <p> LIMBO <hi rend="expanded">limbus</hi> dicitur fascia, quae ambit in extremitate uestium
      secundum antiquum ritum. Virgilius:</p>
     <l>‘uictori chlamydem auratam, quam plurima circum purpura’.</l>
    </div>
    <div type="schol" n="353">
     <p> AMAZONIO (... RITV) Amazones dictae sunt uel quod simul uiuant sine uiris quasi <foreign
       xml:lang="grc">ἅμα ζῶσαι</foreign> uel quod unam mammam exustam habent quasi <foreign
       xml:lang="grc">ἄνευ μαζοῦ</foreign>.</p>
    </div>
    <div type="schol" n="372">
     <p> IDALIAE VOLVCRES columbae, quae sunt Veneri consecratae. </p>
    </div>
    <div type="schol" n="&lt;386-387&gt;">
     <p><supplied> QVO MORE TACEBAT / CRETA RHEAE</supplied> nati Iouis haec fabula est: Saturnus
      postquam a Themide oraculo comperit a filio regno se posse depelli, natos ex Rhea uxore
      deuorabat. Quae natum Iouem pulchritudine delectata Nymphis commendauit in monte Cretae
      Dictaeo, ubi eum aluerunt apes. Et adhibiti sunt Curetes et Corybantes qui tinnitu aeris
      prohiberent audiri pueri uagitum. Vnde ipsi sunt Matris Deum ministri. Vt autem fingatur
      Saturnus filios suos comesse, haec ratio est, quia dicitur deus esse aeternitatis et
      saeculorum. Saecula autem annos ex se natos in se reuoluunt. Vnde Graece <foreign
       xml:lang="grc">Κρόνιος</foreign> quasi <foreign xml:lang="grc">χρόνος</foreign> id est tempus
      dicitur. Ergo <hi rend="expanded">quo more tacebat Creta Rheae</hi>, id est: quia illic Cretae
      Iouis nutritus est ne a Saturno patre occideretur, sic tu, o Scyros, commendatum tibi Achillem
      absconde. </p>
    </div>
    <div type="schol" n="388">
     <p> DELO Delos et ciuitas dicitur et insula, unde interdum recipit praepositionem. Delos autem
      dicta est quia, cum ubique Apollinis responsa obscura sint, manifesta illic dantur oracula.
      Nam <foreign xml:lang="grc">δῆλον</foreign> Graeci ‘manifestum’ dicunt. </p>
    </div>
    <div type="schol" n="390">
     <p> CYCLADAS Cyclades non ideo dictae sunt quia in rotunditate sunt, eo quod Graeci κύκλον
      ‘rotundum’ uocant, sed quod longo ordine eas circumire necesse est propter promuntoria
      periculosa. </p>
    </div>
    <div type="schol" n="393">
     <p> THIASI thiasos saltationes, choreas Liberi id est Liberalia. </p>
    </div>
    <div type="schol" n="&lt;397-399&gt;">
     <p><supplied>INTEREA MERITOS VLTRIX EVROPA DOLORES / DVLCIBVS ARMORVM FVRIIS ET SVPPLICE REGVM
       / CONQVESTV FLAMMATA MOVET</supplied> originem belli Troiani taliter historia refert:
      Herculem, cum Colchos iret perdito Hyla, post peragratam Mysiam nauibus Troiam uenisse. A
      cuius portu cum eum Laomedon arceret, occisus est et eius filia Hesiona belli iure sublata
      comiti Telamoni tradita est, qui primus ascenderat murum. Vnde natus est Teucer. Nam Aiacem ex
      alia constat esse natum. Tunc Hercules Priamum quoque redemptum a uicinis hostibus in paterno
      regno locauit, unde et Priamus dictus est <foreign xml:lang="grc">ἀπὸ τοῦ πρίασθαι</foreign>
      id est emi. Ceterum quae de liberata dicuntur Hesiona, constat esse fabulosa. Postea, cum
      creuisset, Priamus uolens repetere sororem profectus est cum legatis Salamina, ubi constabat
      eam regnare. At minime eam repetere ualuerunt Graecis dicentibus <supplied>se</supplied> eam
      habere iure bellorum. Vnde commotus Priamus misit Paridem cum exercitu ut aliquid tale
      abduceret aut uxorem regis aut filiam. Quo cum ambulasset, sollicitauit Helenam, Menelai
      uxorem. Quae cum ei consentire noluisset, egressus est ille et ciuitatem obsedit. Qua euersa
      Helenam rapuit, unde et postea a marito recipi meruit.</p>
    </div>
    <div type="schol" n="404">
     <p> (HOC) FOEDVS (PHRYGIVM) quod dicit foedus, historiam tangit, quae refert quod Troiani cum
      Graecis foedus habuerint, unde etiam Paris amicabiliter est susceptus hospitio et sic commisit
      adulterium. </p>
    </div>
    <div type="schol" n="444">
     <p> CLASSIS <hi rend="expanded">classis</hi> dicitur uel quod fiat de fustibus. ‘Calas’ enim
      dicebant maiores nostri fustes, quos portabant serui sequentes dominos ad proelium. Vnde etiam
      ‘calones’ dicebantur. Nam consuetudo erat militis Romani ut ipse sibi arma portaret, ipse
      uallum. Vallum autem dicebant ‘calam’, sicut Lucilius</p>
     <l>‘scinde calam, ut caleas’,</l>
     <p> id est: o puer, frange fustes et fac focum. Inde ergo classem dictam dicunt. Alii magis
      hinc classem dictam uolunt: apud maiores nostros stipendium proelio terrestri miles pedester
      dabat. Equites uero dabant in nauali certamine: nam adhuc populus pauper fuerat. Exinde etiam,
      quod ab equitibus dabatur stipendium, tractum est ut diceretur <hi rend="expanded"
       >classis</hi>. Proprie enim ‘classes’ equitum dicimus.</p>
    </div>
    <div type="schol" n="447">
     <p> AVLIS insula est in qua coniurarunt Graeci se non ante reuersuros quam Troia caperetur.</p>
    </div>
    <div type="schol" n="469">
     <p> TYDIDES Diomedes, Tydei et Deipyles filius. STHENELVS Capanei et Euadnes. </p>
    </div>
    <div type="schol" n="472">
     <p> VLIXES Laertae et Anticliae filius. Alii dicunt Sisyphi et Anticliae filium, quae ante
      nuptias cum Sisypho, Aeoli filio, concubuit, unde Vlixes natus est. Hoc et in Ouidio Aiax
      obiecit. </p>
    </div>
    <div type="schol" n="480">
     <p> STYGIOS ... AMNES Styx palus est quaedam apud inferos, de qua legimus: </p>
     <l>‘di cuius iurare timent et fallere numen’.</l>
     <p> Quod secundum fabulas ideo est quia dicitur Victoria, Stygis filia, bello Gigantum Ioui
      fauisse. Pro cuius rei remuneratione Iuppiter tribuit ut dii iurantes per eius matrem non
      audeant fallere. Ratio autem haec est: Styx maerorem significat. <foreign xml:lang="grc">Ἀπὸ
       τοῦ στυγεροῦ</foreign> id est a tristitia Styx dicta. Dii autem laeti sunt semper. Inde etiam
      immortales, quia <foreign xml:lang="grc">ἄφθαρτοι καὶ μακάριοι</foreign>. Ergo quia maerorem
      non sentiunt, iurant per rem suae naturae contrariam id est tristitiam, quae aeternitati
      contraria. In qua Thetis Achillem mersit eius mortem timens eo quod natus mortali patre esset,
      et totum impenetrabilem fecit excepta corporis parte per quam eum tenuit, ubi postea a Paride
      percussus est. </p>
    </div>
    <div type="schol" n="543">
     <p> FECVNDVM (... PECTVS) callidum. Virgilius: </p>
     <l part="Y">‘fecundum concute pectus’.</l>
    </div>
    <div type="schol" n="546-547">
     <p> SIC DEVS (OMNIPOTENS FIRMET SIC ADNVAT ILLA / VIRGO PATERNA TIBI) optantis est.
      Virgilius:</p>
     <l>‘sic pater ille deum faciat, sic altus Apollo!’</l>
    </div>
    <div type="schol" n="593">
     <p> AGENOREI … BACCHI Thebani, quod illic colitur eximie, quia et ibi natus. Agenor autem rex
      Phoenices fuit, de quo natus est Cadmus, qui Thebas condidit. Nota fabula. Et imitatur hoc
      loco Virgilium, qui ubicumque lucum ponit, sequitur e<supplied>ti</supplied>am consecratio.
      Vt:</p>
     <lg>
      <l part="Y">‘luco tum forte parentis</l>
      <l>Pilumni Turnus sacrata ualle sedebat’.</l>
     </lg>
     <p><hi rend="expanded">Lucus</hi> autem dicitur, quod non luceat, non quod sint ibi lumina
      causa religionis, ut quidam uolunt. </p>
    </div>
    <div type="schol" n="599">
     <p> DVCTOR Lycomedes. </p>
    </div>
    <div type="schol" n="628">
     <p> SPERCHIE fluuius Thessaliae ubi Achilles apud Chironem nutritus est. </p>
    </div>
    <div type="schol" n="629">
     <p> PROMISSASQVE COMAS consuetudo enim erat apud antiquos ut quis, prout libitum erat, diuersis
      deabus uel fluminibus crinem aut barbam suam uoueret. </p>
    </div>
    <div type="schol" n="623">
     <p> (PAMPINEIS ...) THYRSIS hasta pampinea. </p>
    </div>
    <div type="schol" n="718">
     <p> ITHACVS pro ‘Ithacesius’. Principale pro deriuatiuo ponitur. </p>
    </div>
    <div type="schol" n="763">
     <p> EXTEMPLO ilico, mox. Et est augurum sermo. ‘Templum’ enim dicitur locus manu designatus in
      aere. Post quem factum ilico captantur auguria. </p>
    </div>
    <div type="schol" n="857">
     <p> TROIA regio est Asiae, Ilium ciuitas Troiae. Plerumque tamen confundunt poetae et pro
      ciuitate uel regionem uel prouinciam ponunt. Vt Iuuenalis:</p>
     <l>‘et flammis Asiam ferroque cadentem’.</l>
    </div>
   </div>

  </body>
 </text>

</TEI>
