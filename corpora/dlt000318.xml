<?xml version="1.0" encoding="UTF-8"?>
<?oxygen RNGSchema="file:teilite.rnc" type="compact"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Praecepta artis rhetoricae</title>
                <author>Iulius Severianus</author>
                <respStmt>
                    <resp>Correzione linguistica</resp>
                    <name>Corinna Senore</name>
                </respStmt>
                <respStmt>
                    <resp>Codifica XML</resp>
                    <name>Alice Borgna</name>
                </respStmt>
            </titleStmt>
            <publicationStmt>
                <publisher>digilibLT</publisher>
                <pubPlace>Vercelli</pubPlace>
                <date>2012</date>
                <availability>
                    <p>
                        <ref target="http://creativecommons.org/licenses/by-nc-sa/3.0/it/"/>
                    </p>
                </availability>
                <idno>dlt000318</idno>
            </publicationStmt>
            <sourceDesc>
                <p>Iulius Severianus, Praecepta artis rhetoricae, a cura di A. L. Castelli
                    Montanari, Bologna 1995</p>
            </sourceDesc>
        </fileDesc>
        <encodingDesc>
            <projectDesc>
                <p>digilibLT. Biblioteca digitale di testi latini tardoantichi.</p>
                <p>Progetto diretto da Raffaella Tabacco (responsabile della ricerca) e Maurizio Lana</p>
            </projectDesc>
            <editorialDecl>
               
                <p><hi rend="bold">Note di trascrizione e codifica del progetto digilibLT </hi></p>
                <p>Abbiamo riportato solo il testo stabilito dall'edizione di riferimento non seguendone
                    l'impaginazione. Sono stati invece esclusi dalla digitalizzazione apparati, introduzioni, note
                    e commenti e ogni altro contenuto redatto da editori moderni. </p>
                <p> I testi sono stati sottoposti a doppia rilettura integrale per garantire la massima
                    correttezza di trascrizione</p>
                <p>Abbiamo normalizzato le U maiuscole in V seguendo invece l'edizione di riferimento per la
                    distinzione u/v minuscole.</p>
                <p> Non è stato normalizzato l'uso delle virgolette e dei trattini.</p>
                <p> Non è stata normalizzata la formattazione nell'intero <hi rend="italic">corpus</hi>:
                    grassetto, corsivo, spaziatura espansa.</p>
                <p>Sono stati normalizzati e marcati nel modo seguente i diacritici.<lb/> espunzioni:
                    <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
                    <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
                    si visualizzano †testo† e †testo<lb/> lacuna materiale: <![CDATA[<gap/>]]> si visualizza
                    [...]<lb/> lacuna integrata dagli editori:
                    <![CDATA[<supplied><gap/></supplied> si visualizza <...>]]>
                </p>
                <p>Sono stati marcati i termini in lingua greca
                    <![CDATA[<foreign xml:lang="grc">αγβ</foreign>]]>
                </p>
                <p>Ulteriori informazioni sulle norme di trascrizione e codifica su <ref
                    target="http://digiliblt.lett.unipmn.it/upload/docs/note_di_trascrizione_e_di_codifica.pdf"
                    >Note di trascrizione e codifica di testi latini tardoantichi
                    [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
            </editorialDecl>
            
        </encodingDesc>
        <profileDesc>
            <langUsage>
                <language ident="la">Latino</language>
            </langUsage>
        </profileDesc>
    </teiHeader>
    <text>
        <body>
            <div type="opus">
            <head>
                 PRAECEPTA ARTIS RHETORICAE SVMMATIM COLLECTA DE MVLTIS AC SYNTOMATA A IVLIO
                    SEVERIANO 
            </head>
            <div type="cap" n="1">
                <p> Forsitan me usurpatorem ardui operis atque inriti laboris, Desideri, fateare,
                    quod hunc libellum ad te de arte dicendi scriptum miserim, cum possis advertere
                    nihil me rhetorum praeceptis adiunxisse, sed quae in ipsis sparsim legeram, in
                    quasdam sermonis angustias coartasse. Denique si haec quisquam digna existimet
                    quae in manus sumat, reperiet ea me de veteribus perstrinxisse, quibus cotidie
                    ad forensem campum adulescentia inbuta proludit. Quorum si nota vis est,
                    silvescentium videlicet praeceptorum, videri certe possum plura his ademisse
                    quam addidisse: namque veteres ita nobis dicendi praecepta reliquerunt, ut etiam
                    sui nominis sempiternam memoriam propagarent. Ego, non ullius famae cupidus, sed
                    immensi laboris molestiam considerans, certos tibi ad compendium gymnasii
                    forensis tramites constitui, quos ad memoriam reparandam facili lectione
                    percurreres. Adverti praeterea - videro quid ceteri sentiant - obesse dicentibus
                    rhetoricae artis nimiam disciplinam. Memento tamen non ante tibi haec esse
                    compendia relegenda quam ingenium tuum multa ac Tulliana arte
                    subegeris.<lb/></p>
            </div>
            <div type="cap" n="2">
                <p> Oratoriis artibus nemo instrui potest, nisi cui ingenium et frequens studium
                    est. Primum animi sit oportet quaedam naturalis ad videndas ediscendasque res
                    potentia: tum vox, latus, decor, valetudo, frugalitas, laboris patientia.
                    Necessaria deinde orationum frequens lectio est, quae nos exemplo conformet,
                    neque earum modo, sed et historiarum et carminum, ex quibus compositio dicendi
                    non in totum trahenda est. Nam per lectiones sapientium praecepta noscuntur,
                    sine quibus nihil subtile neque magnificum cogitari potest. Iuris vero civilis
                    neque omittendum studium est nec penitus adpetendum; nam nec rudis esse debet
                    orator, et si se multum iuris scientiae dederit, plurimum de cultu orationis
                    adque impetu amittet. Huic et veteres oratores legendi sunt et praesentes
                    audiendi. Super haec frequenter scribendum, agendum, declamandum est: his enim
                    rebus oratori fiducia simul cum facundia comparatur.<lb/></p>
            </div>
            <div type="cap" n="3">
                <p> In ceteris fere studiis verum quaeritur, finis autem oratoriae virtutis est
                    verisimilia dixisse vel tantum contendisse, quantum res passa sit ad victoriam.
                    Proxime quaerendum est quo genere orationis uti debeat orator: Atticorumne nobis
                    sequenda sit dictio, qui breves adstrictique et acres sunt, pure inter res ipsas
                    aculeosque versantes quique adfectum ex occulto petunt, an imitanda nobis sit
                    Asianorum licentia, qui vagi ac fusi rapere potius adfectibus quam
                    disputationibus persuadere didicerunt: sit tamen Romanus orator Asiatico
                    pressior Attico copiosior. Ego vero ipsum oratorem eligere arbitror et probare
                    genus orationis, quo magis capi suum iudicem senserit. Aliter apud eum, quem
                    latior delectabit oratio, aliter apud eum, quem adstrictior, aliter apud
                    superiorem, aliter apud vacuum, aliter apud districtum: nec sic in privatis
                    causis, ubi semper iudices festinant, quem ad modum in publicis, nec sic in
                    accusationibus, ut in patrociniis. Maxima itaque ars erit semper circumspicere
                    quid personae, quid loco, quid tempori conveniat.</p>
            </div>
            <lb/>
            <div type="cap" n="4">
                <p>
                    <lb/>
                    <hi rend="bold"> DE DISPONENDIS CRIMINIBVS </hi>
                </p>
                <lb/>
                <p> Quidam a maximis criminibus ad levissima gradum faciunt, aut a levissimis ad
                    maxima: nos primum existimamus actorem quasi membra quaedam facere debere, ut
                    separet quae ad libidinem, quae ad avaritiam, quae ad crudelitatem aliudve quod
                    ad noxae genus pertinet: aut si non genera criminum, tempora tamen discernat,
                    prima quae puta ante militiam facta sunt, quae in militia, quae post militiam.
                    Aut seiungat ea quae ad privatas causas, deinde ea quae ad publicas pertinebunt
                    aliudve simile, ut Cicero, qui crimina Verris et in tempora et in genera
                    divisit. Nam primus liber continet quae ante siciliensem praeturam commissa
                    sunt, quattuor insequentes ea quae in praetura siciliensi: tum in his ipsis
                    secundus ad privatorum furta pertinet, tertius frumentariam rationem, quartus
                    sacrilegia, quintus maiestatis crimina comprehendit. Deinde inter ipsa unius
                    generis crimina in primo magna ponito: quae minima sunt, in medium congerantur;
                    quae maxima, ultimis partibus reservabis, ut de Gavi crimine, quod a Cicerone in
                    ultimam panem dilatum est. Ita iudicis animus et occupabitur et validissima
                    maxime memoriae mandabit. Hinc est quod Cicero pro Scauro reprehendit adversarii
                    confusam criminationem; ait enim: «et quoniam congesta fuit accusatio magis
                    acervo quodam criminum, non distinctione aliqua generum et varietate».</p>
            </div>
            <lb/>
            <div type="cap" n="5">
                <p>
                    <lb/>
                    <hi rend="bold"> DE PRINCIPIIS </hi>
                </p>
                <lb/>
                <p> De principiis nihil putavi dicendum, quando quidem ad ea, quae arte scrutanda
                    sunt, natura duce saepius pervenitur.<lb/></p>
            </div>
            <div type="cap" n="6">
                <p>
                    <lb/>
                    <hi rend="bold"> DE NARRATIONIBVS </hi>
                </p>
                <lb/>
                <p> Narrationis certum est tres esse virtutes: ut dilucida sit, ut brevis, ut
                    verisimilis. Dilucida fit, si apud nescientem narres: in qua intueberis initium,
                    medium et finem, ita ut ipsa narratio ordinem suum habeat; facile enim
                    percipitur, ubi quod sequitur ex priore pendet. Interdum aliqua suo loco
                    memoriae nostrae non occurrisse fingemus. Brevis fit, si circumcisis quibusdam
                    superfluis sola quae necessaria sunt posueris; quaecumque enim tibi mediocriter
                    prosunt, argumentis vel disputationibus reservabis. Verisimilis ideo, ut
                    credatur, ut corporis robustissimi fuisse eum, a quo duos tresve occisos videri
                    volueris: adicere etiam occasionem, quae perficiendae rei fuerit, ut dicas
                    dormientis oppressos. Personas vero nominibus, quibus notissimae sunt,
                    nuncupabis: si hoc parum est, etiam aliquas notas adicies, ut 'Scipio
                    Africanus', ut 'Hannibal Poenus', et similia. Numquam narrationem nisi perfectam
                    reliqueris. Sed ubi iudicem minus intellexisse perspexeris, numquam ei
                    tarditatem ingenii obieceris, sed in te culpam retorque, quod parum dixeris. Vbi
                    longior narratio est, quo sit dilucida magis admonere iudicem debes quid
                    exposueris vel quid expositurus sis, ut: 'Dixi de me: dicam de adversario'.
                    Neque alienum est, ubi longior fuerit expositio vel narratio, extreman ita
                    finire, ut admoneas quaecumque dixeris. Verba autem narrationis ex media
                    consuetudine esse debent; simplex sermo et sibi vicina compositio. In
                    expositionibus plus mora nocet; neque loquentis personas narrationibus inseras.
                    Minuitur praeterea offensa longioris narrationis, si te praetermittere aliqua
                    simulaveris. In aliquibus post quaestiones ponenda narratio est, in aliquibus in
                    ultimo; nam pro natura causarum narratio variatur, nec semper debet orator
                    veterum se praeceptis addicere, sed scire debet incidere novam materiam, quae
                    novi aliquid postulet.<lb/></p>
            </div>
            <div type="cap" n="7">
                <p> Narrari pro eo non expedit, qui omnia quae ab accusatore dicuntur tantum modo
                    negat nec ibi se fuisse. Talis causa Sullae fuit negantis sibi quidquam cum
                    Catilina convenisse contra rem publicam. Tales fere sunt ambitus causae et
                    repetundarum, in quibus unum rei patrocinium est, nullas se dedisse vel
                    accepisse pecunias. Supervacua narratio est, ubi nota res est de qua ambigitur,
                    ut nihil stultius sit, quam si apud scientes narres. Alterum genus est, in quo
                    utrique aeque supervacua narratio est: ubi quod facit quaestionem abunde
                    propositione indagari potest, etiam si ignotum est. Nec aliquam narrationem a
                    Cicerone admissam putemus nisi pro natura causarum: edebat enim non solum
                    patrocinia causarum, sed et exempla dicendi. Evenit ut ante sit respondendum,
                    quam sit ponenda narratio, ut pro Milone. Incidunt causae, in quibus quod summam
                    habet quaestionis, magna ex parte tractandum sit, et sic sit ponenda narratio,
                    ut pro Vareno vel pro Habito. In narrationibus res exponimus, probamus
                    argumentatione. Narratio insinuatio est totius causae, quem ad modum facta est:
                    expositio vero, quae non de causa nascitur, ut 'est honesto genere natus,
                    splendide magistratum gessit', non potest videri narratio, sed expositio
                    alicuius rei, quae causam adiuvat nec dat quaestioni materiam, sed pro argumento
                    ponitur vel inter argumenta.</p>
            </div>
            <lb/>
            <div type="cap" n="8">
                <p>
                    <lb/>
                    <hi rend="bold"> DE DISPONENDIS ARGVMENTIS </hi>
                </p>
                <lb/>
                <p> Litigatores quidem instruunt argumentis advocatos, artis patronorum est, ut haec
                    disponant, figurent, ordinent, augeant, ut his adfectus intermisceant. In primis
                    videto quae ex iis sint valentia, vel quae infirmiora sint argumenta. Nam quae
                    erunt valentia, longiore oratione non prosequemur, ne aut dubitare de his
                    videamur, aut plura dicendo ponamus aliquid, adversum quod disputari possit.
                    Namque in argumentis infirmioribus versatur oratorius labor, qualia sunt:
                    'Occidisti hominem; cruentam enim vestem habuisti'. Haec veri similia sunt, non
                    utique vera; quae variis sunt adtollenda rationibus quo tractatu fiant potentia.
                    Praeterea in potestate sua habere debet orator, ut et causam maximam breviter
                    peroret et parvulam diu extendat: sed cum breviter dicendum erit, argumenta
                    tantum ponet sine ullis ornamentis; cum autem diu dicere volet, omne argumentum
                    ornatius exequetur.<lb/></p>
            </div>
            <div type="cap" n="9">
                <p> Cum plura erunt argumenta, a validis incipies, in validiora desines, medium
                    imbecillioribus replebis: ut puta, validum argumentum est 'inimicus', mediocre
                    'ebrius', validissimum est 'in rixa hominem occidit'. Si unum validum argumentum
                    est et unum frivolum, a valido incipies, frivolum prosequeris, rursum validum
                    repetes. Argumentatio illa melior et fidelior videri potest, quae obscuratur.
                    Cum aliquibus partibus causa laborat, utilius ordinem quaestionum confundimus,
                    quas ex toto tractare non expedit. Scias numquam confitenda esse quae nocent,
                    interdum non neganda, quod Cicero pro Milone secutus videri potest. Nam
                    interfectum ab eo Clodium neque negavit neque fassus est: non negavit, quia sic
                    defendit tamquam occidisset: fassus non est, quia inscio illo dixit a servis
                    occisum, cum hi dominum interemptum arbitrarentur. Praeterea utilius existimo,
                    disputationem in speciem paucarum rerum et firmarum convertere easque undique
                    adstruere et exaggerare, potiusque est plures res in unam cogere quam unam in
                    plures dividere. In omni materia quaerendum puto, quid sit quod maxime nos
                    foveat aut urgeat: illuc enim vires suas conferre debet orator, ut quod maxime
                    nos premit frangat. Sed ut omne genus causae quiddam contra nos recipit
                    valentissimum, sic pro nobis omnis causa aliquid valentius habere
                    debet.<lb/></p>
            </div>
            <div type="cap" n="10">
                <p>
                    <lb/>
                    <hi rend="bold"> DE PROPOSITIONE ADVERSARII </hi>
                </p>
                <lb/>
                <p> Responsurus autem adversario primum id, quod ille posuerit, verbis infirmioribus
                    pronuntiato: quae vero incredibilia visa fuerint aut inbecilla, ita universa
                    ponentur, sicuti ab adversario dicta sunt, ut est illud: «Bostarem igitur
                    quendam dixit Norensem fugientem e Sardinia Scauri adventum», et infra addit
                    etiam augendi criminis causa, «prius illum sepultum quam huic cenam esse
                    sublatam». Evenit ut propositionem adversarii verbis nostris ultra fidem
                    extollentes incredibilem faciamus; item propositioni adversarii, si natura sui
                    incredibilis fuerit, cum quodam impetu animi ac ridicula admiratione
                    respondebimus, ut illud est: «Septingenta milia passuum biduo cursa sunt», et
                    respondet: «o rem incredibilem, o cupiditatem inconsideratam, o nuntium
                    volucrem! » et infra: «Roma trans Alpes biduo veniunt. O hominem fortunatum, qui
                    eius modi nuntios seu potius pegasos habeat!» Proposito eo, quod adversarius
                    dixerit, respondebimus duobus modis: aut non esse id, aut non ideo nos vinci
                    debere.<lb/></p>
            </div>
            <div type="cap" n="11">
                <p> Propositis quibus responsuri sumus, quaerendum nobis erit an inter se comparata
                    repugnantia sint, ut suis armis conruant, ut Cicero de Antonio: «Avunculum suum
                    sceleratum esse fatebatur: poena adfectum quaerebatur». Item pro Caelio: «Cur
                    aut tam familiaris fuisti, ut aurum commodares? aut tam inimica, ut venenum
                    timeres?». Similiter pro Gallio, ubi accusator reo pecunias obiecit; ibi enim
                    dum singula inter se comparat, alterum altero Tullius diluit. Item utilissimum
                    erit docere, quod adversarius dixerit, etiam pro nobis esse, ut pro Milone
                    Cicero, quod lex promulgata de quaestione fuisset, quam pro se esse contendit.
                    Argumentis vero omnibus adversarii respondere non est necessarium: finem enim
                    non habebit oratio, et satis erit propositionibus repugnasse. His sane
                    argumentis respondendum erit, quibus erunt iudices commoti: sin vero adversarium
                    suis argumentis confutare nequiveris, aliis rationibus quod posuerit convellito.
                    De vitiis argumentorum, quae adversarii male posuerint, plene a Tullio
                    insinuatum est.<lb/></p>
            </div>
            <div type="cap" n="12">
                <p>
                    <lb/>
                    <hi rend="bold"> DE STATIBVS </hi>
                </p>
                <lb/>
                <p> Status tres sunt. Vbi, quod a te factum obicitur, negas, coniectura est: ubi,
                    quod a te factum, fateris, sed negas eam vim nominis habere, quam adversarius
                    criminatur, finis est: at si neque de facto neque de nomine ambigitur, sed iure
                    factum contendis, qualitas nominatur.<lb/>
                </p>
            </div>
            <div type="cap" n="13">
                <p>
                    <lb/>
                    <hi rend="bold"> DE CONIECTVRA </hi>
                </p>
                <lb/>
                <p> In coniecturalibus causis hinc argumenta sumuntur: a personis, causis,
                    facultatibus, verisimilibus, signis. Signum causam aut antecedit aut in eadem
                    est aut sequitur. Item proferuntur auditiones, suspiciones, spolia, quaestiones,
                    indices, fama vel opiniones et multa similia, quae rerum varietas subministrat.
                    A persona, ut Cicero pro Cluentio: «Cum esset», inquit, «egens, sumptuosus,
                    audax, callidus, perfidiosus, ad omnem malitiam et fraudem versare mentem suam
                    coepit». A causa «Satisne igitur cernitis, quibus ille mercedibus, quibus
                    emolumentis, quibus praemiis incitatus» et cetera. A facultatibus, ut Tullius:
                    «Servos agrestes et barbaros, quibus silvas publicas depopulatus erat, ex
                    Appennino deduxerat», et reliqua. A verisimili: «Quid? Quod caput est audaciae,
                    iudices, quis ignorat maximam inlecebram esse peccandi impunitatis spem?» et
                    reliqua.<lb/></p>
            </div>
            <div type="cap" n="14">
                <p> A signis, quae causam antecedunt, instrumentum, iter et similia. Simul sunt, ut
                    in pugna clamor et similia; sequuntur, ut in veneficio livor et tumor, in caede
                    vulnus et sanguis. Auditiones, ut Tullius: «Vos ex M. Favonio audistis Clodium
                    sibi dixisse, et audistis vivo Clodio periturum Milonem: post diem tertium gesta
                    res est, quam dixerat. Cum ille non dubitarit aperire, quid cogitaret, vos
                    potestis dubitare, quid fecerit?». Suspiciones, ut pro Scauro: «Quae quidem
                    suspicio valuit etiam ob hanc causam, quod cum agerent parentalia Norenses», et
                    reliqua. Spolia, ut est illud: «Ille deus deorum spoliis ornare noluit; hic
                    ornamenta Minervae virginis in meretriciam domum transtulit», et reliqua.
                    Quaestiones, ut est: «Cum igitur de furto quaereretur et de eo furto, quod ille
                    sine controversia fecerat, cum ille de eo, quod quaerebatur, verbum nullum
                    fecisset de veneno statim dixit», et reliqua. Indices, ut est: «Venit index ad
                    Dineam matrem neque obscurus neque incertus». Fama vel opinio, ut Cicero:
                    «Opinio fuit duplex, una non abhorrens ab statu naturaque rerum» et reliqua.
                    Argumentorum omnium enumerationem advertite studiosam videri, quando quidem in
                    his plus ingenii vis dominetur arsque ipsa magis ab natura profecta dicatur. Sed
                    nec quisquam existimet argumentis numerum praefinitum, si quidem tanta esse
                    possunt, quanta orator intento acriter ingenio reperire valuerit. Non tamen omne
                    genus causarum omnia argumenta habet. Nam quid opus est illic de causa
                    disputare, ubi non apparet, aut de persona adversarii aliquid dicere, cum
                    integra sit?<lb/><lb/></p>
            </div>
            <div type="cap" n="15">
                <p>
                    <lb/>
                    <hi rend="bold"> DE FINE </hi>
                </p>
                <lb/>
                <p> In finitivo statu quaeritur an sit, puta imminuta maiestas. Nam primus locus
                    accusatoris est, cum de vi nominis quaeritur, ut sit generalis eius definitio
                    brevis et aperta et ex opinione hominum ducta, hoc modo: «Maiestatem minuere est
                    de dignitate aut potestate populi Romani aliquid derogare». Quae definitio ut
                    vera probetur, multis argumentis aut rebus vel exemplis similibus confirmabitur:
                    post speciatim factum eius qui accusabitur describendo subiunge ut id quod reum
                    fecisse arguis, simile sit ad id quod supra definieris. Ergo generalis definitio
                    erit: «maiestatem minuere est de dignitate aut potestate populi Romani aliquid
                    derogare». Species criminis erit ostendere, quid adversarius specialiter fecerit
                    vel dixerit, ut probetur maiestas imminuta: post loco communi confirmare, per
                    quem facti atrocitas cum indignatione augetur.<lb/></p>
            </div>
            <div type="cap" n="16">
                <p> Defensoris autem locus est, adversarii definitionem prius infirmare si falsa ex
                    opinione hominum aut inutilis monstrabitur: post suam definitionem, ac si veram,
                    ponere, quae multa argumentatione et exemplis similibus confirmabitur: deinde
                    suscepti factum ab ipsa definitione dissimile esse ostendere, post locum
                    communem subicere, per quem indignabimur accusatorem non res solum, sed et verba
                    in periculum innocentis convertere. Sic Cicero pro Quinctio adversarii
                    definitionem ex opinione hominum reprehendit: «Si qui unum aliquem fundum quavis
                    ratione possideat, ipsum autem dominum patiatur cetera praedia tenere, is»
                    inquit «ut opinor, praedium, non bona videatur alterius possidere». Et ponit
                    definitionem suam: «Quid est» inquit «possidere? Nimirum in possessione esse
                    earum rerum, quae possunt eo tempore possideri». Probat Naevium non bona, sed
                    praedium possedisse: «Cum domus erat» inquit «Romae, servi, in ipsa Gallia
                    privata Publi Quincti praedia, quae numquam ausus es possidere»; et colligit
                    «quod si bona Publi Quincti possideres, possidere omnia eo iure deberes». At si
                    factum adversarii tuto definire nequiveris et verborum tuorum laqueos infirmari
                    posse conspexeris, rem ipsam tamquam indignam iudici demonstrabis. <lb/>
                    <hi rend="bold"> DE QVALITATE </hi><lb/> In qualitate per coniecturam quaeritur quale sit, hoc
                    est, utrum iure factum sit an iniuria.<lb/><lb/></p>
            </div>
            <div type="cap" n="17">
                <p>
                    <lb/>
                    <hi rend="bold"> DE AFFECTIBVS </hi>
                </p>
                <lb/>
                <p> Raro affectus narrationibus interponuntur, quia non nisi gravium causarum sunt
                    sed ubi inseri possunt, magnum pondus rebus accomodant. Cum vero aliquem
                    affectum, hoc est aut invidiam aut misericordiam vel quid simile commovemus,
                    formam vel speciem narrationis excedere non debemus, sed affectus qui in
                    narratione latebit, eadem explicita reddendus erit atque exsequendus. Evenit ut
                    sit narratio, quae inter se locos communes patiatur quos etiam affectus vocamus:
                    qui non erunt in ultimum, hoc est post narrationem differendi, sed haec narratio
                    gravissimi criminis erit, in qua cum se primum affectus obtulerint, statim
                    interponendi sunt. Neque enim possunt simul omnes post narrationem reddi, ut
                    est: «Praedonum dux Heracleo repente praeter spem classem pulcherrimam populi
                    Romani, cum primum invesperasceret, inflammari incendique iussit». Ac mox
                    interponit affectum «o tempus miserum atque acerbum provinciae Siciliae! O casum
                    illum multis innocentibus calamitosum!» Ad narrationem redit: «Adfertur» inquit
                    «nocte intempesta gravis huiusce mali nuntius Syracusas». Rursum, dum narrat,
                    excedit: «quo neque Atheniensium» inquit «gloriosissimae classes, cum mari
                    plurimum poterant», et reliqua. Rursum ad narrationem redit «eone» inquit
                    «pirata penetravit? Quo simulatque adisset, non modo a latere, sed et a tergo
                    magnam partem urbis relinquebat». Rursum excedit: «Siculosne milites, aratorumne
                    liberos, quorum patres tantum labore suo frumenti exararant, ut populo Romano
                    totique Italiae sufficeret?» et item aliter excedit: «O spectaculum miserum
                    atque acerbum! Ludibrio esse urbis gloriam!» Ad narrationem redit: «Posteaquam e
                    portu» inquit «piratae non metu aliquo adfecti, sed satietate exierunt» et
                    reliqua.<lb/></p>
            </div>
            <div type="cap" n="18">
                <p> Plerique nuda argumenta posuerunt, affectus vero perorationibus, hoc est
                    epilogis reservarunt. Scire autem nos debemus, affectus, qui ex quaestionibus
                    nascuntur, statim ut propositioni responsuri sumus, esse reddendos: alibi enim
                    quam ubi nati sunt, interponi vel augeri non possunt, ut est: «Ad vadimonium non
                    venit Quinctius» et statim interponit affectum, antequam quaestioni respondeat:
                    «Si res ista» inquit «gravissima sua sponte videretur, tamen necessitudinis
                    nomine levaretur» et reliqua talia sunt. Affectus autem, qui de omni causa
                    nascuntur, perorationibus reservabuntur. Omnis paene argumentatio moralem
                    disputationem recipit, sed non omnis affectum. Moralis argumentatio de natura
                    hominum vel morum consuetudine ducitur, ut Cicero: «Hic ego dubitem in eam
                    disputationem ingredi, quae ducatur ex natura hominum atque omnium sensibus?» et
                    omnia quae secuntur. Ergo sicut argumentatio illa melior erit, quae moralis
                    fuerit, sic perorationes affectu fiunt meliores. Cicero sane per omnem orationem
                    affectum inserit. Nam odio Clodii iudices turbat, eversurum fuisse rem publicam,
                    sed prius Milone, qui obstabat, occiso.<lb/></p>
            </div>
            <div type="cap" n="19">
                <p> Affectus namque hi sunt: ira, odium, misericordia, livor, metus, spes. Odium
                    sine ira ex ante actae vitae facinoribus colligitur, quorum commemoratio ad hoc
                    fit in iudicio, non ut exinde nasci causa videatur, sed ut odiosa vita hominis
                    comprobetur, ut Cicero, qui flagitia Clodii superioris vitae retexuit. «Cuius
                    nefandum» inquit «adulterium in pulvinaribus sanctissimae feminae
                    comprehenderunt, eum, cuius supplicio senatus sollemnes religiones expiandas
                    saepe censuit, eum, quem cum sorore germana nefandum stuprum fecisse» et quae
                    secuntur. Iram cum odio, cum multa crimina congerimus, ut Cicero: «non furem,
                    sed ereptorem, non adulterum, sed expugnatorem pudicitiae» et reliqua, quod in
                    principiis saepius inritatur. Misericordiam movemus, si ab iis nos inpugnari
                    dicimus, quorum auxilio tuti esse deberemus, ut Cicero pro Oppio; vel cum
                    alicuius calamitates commemoramus, cum magnitudinem periculi ostendimus, sicuti
                    pro Cornelio Cicero. Livorem autem simul cum odio, ut Calvus in Vatinium, cum
                    dicit: «Hominem nostrae civitatis audacissimum, de factione divitem, sordidum,
                    maledicum accuso». Nam et divitiae de factione quaesitae interpositae sunt, ut
                    his iudices inviderent. Metum facere Cicero temptat in Verrem, cum ait: «Quis
                    hoc non perspicit, praeclare nobiscum actum iri, si populus Romanus istius unius
                    supplicio contentus fuerit?» et quae secuntur: «Non est» inquit «in hoc peccandi
                    locus, iudices» confirmat enim aliis iudicibus damnatum iri Verrem et senatum
                    iudicandi potestatem amissurum. Ad spem redit in eodem loco: «Adduxi enim
                    hominem, in quo reconciliare existimationem iudiciorum amissam, redire in
                    gratiam cum populo Romano, satis facere exteris nationibus possetis: de quo si
                    vere ac religiose iudicaveritis, auctoritas ea, quae in vobis remanere debet,
                    haerebit».<lb/></p>
            </div>
            <div type="cap" n="20">
                <p> Contra dicenda erunt, ne specie miserationis, ne ira deducantur a fide aut de
                    odio, ut Cicero pro Caelio, cum dicit: «In quoddam odium sit iniustum vocatus»,
                    vel de livore agere tamquam apud malevolos, de timore loqui tamquam apud
                    timidos, de spe, cum vana spe sollecitare iudices velint. Affectus sibi
                    aliquotiens vicini sunt, ut, cum misericordia movetur, statim et odium
                    concitatur; aut ubi utrumque non est, alterum tamen commovetur; aut livor
                    excitatur, si tamen appareat, aut spe animus iudicis sollicitabitur: qui tamen
                    affectus certam sedem non habent; nam per totam orationem spargendi sunt. Cicero
                    misericordiam movet, cum dicit: «Patres, hi, quos videtis, iacebant in limine,
                    matresque miserae pernoctabant ad ostium carceris». Ad iram redit, dum subicit:
                    «Aderat ianitor carceris, carnifex praetoris, mors terrorque sociorum». Item ad
                    misericordiam redit: «Non vitam liberum, sed mortis celeritatem pretio redimere
                    cogebantur parentes». Rursum odium movet: «Laetaris tu in omnium gemitu et
                    triumphas». Metum quoque miscet: «quo confugient socii?». Affectus tunc maiorem
                    gratiam habent, si ex iis moveantur, quae iam probata sunt.<lb/></p>
            </div>
            <div type="cap" n="21">
                <p> Affectus ex his trahitur: a re, a persona, a causa, a loco, a tempore, a signis,
                    a facultatibus, a toto ad partes, a partibus ad totum, a contrario, a minori ad
                    maius, a maiori ad minus, a simili, et a barbaris gentibus et a bestiis et
                    inanimalibus: ducitur et de ceteris locis, unde et argumenta sumuntur. Nec te
                    moveat, quod hinc et argumenta duci supra rettulerim, si quidem de illa omni
                    circumstantia, unde ad convincendum reum argumenta sumuntur, inde etiam,
                    postquam crimen probaveris, affectus commoventur. Ante omnia illud considerandum
                    est, ut cum aliqua res natura sui gravis fuerit, ipsa tantum sola invidiam
                    moveamus, ne aliquas rationes alias adferendo res, quae per se gravis est, dubia
                    videatur, quae nonnumquam sola repetitione augetur, ut illud est: 'Matrem tuam
                        <supplied>matrem, inquam, tuam</supplied> cecidisti'. A re peto affectum,
                    cum irascendum dico ei, qui hominem occidit. A persona dum queror magistratum
                    esse iugulatum. A causa, dum officio in rem publicam fungitur. A loco, cum dico
                    'in foro'. A tempore, cum dico 'luce, palam'. A signis, ut Cicero: «Te praetore
                    Siculi milites palmarum stirpibus, piratae Siculo frumento alebantur». A toto ad
                    partes invidia facta est: «Rem publicam universam petis» et ad partes descendit
                    «templa deorum immortalium, tecta urbis, vitam omnium civium, Italiam totam ad
                    exitium et vastitatem vocas». A parte ad totum, ut, ubi unus puta civis laesus,
                    tota res publica laesa dicatur, ut est: «Non tu hoc loco Gavium, non unum
                    hominem nescio quem, sed communem libertatem in crucem egisti». A facultatibus:
                    «Cleomenes huius libidini nec adversari poterat nec audebat; erat enim praetor
                    qui maximam haberet potestatem»: inde Tullius traxit invidiam. A contrario
                    Cicero misericordiam movet, cum dicit: «Fortis et animosos et se acriter ipsos
                    morti offerentes servari cupimus, eorumque nos magis miseret, qui nostram
                    misericordiam non requirunt». Item a contrario: 'Si qui deos colunt laudantur,
                    sacrilegi puniendi sunt'. A pari: 'qui parentes contemnit, et deos neglegit'. A
                    consequenti: 'qui semel deliquit, semper maiora conatur?' A repugnanti, ut
                    Cicero de Antonio: «Avunculum suum sceleratum esse fatebatur: poena adfectum
                    querebatur». A minori ad maius: «Servi, mehercule, mei si me isto pacto
                    metuerent, quo te metuunt omnes cives tui, domum meam relinquendam putarem: tu
                    tibi urbem non arbitraris?». A maiore ad minus: «Quo neque Atheniensium
                    gloriosissimae classes, cum mari plurimum poterant, bellis saepe conatae umquam
                    aspirare potuerunt, eone te praetore pirata penetravit?». A simili: «Eryphilam
                    accepimus in fabulis ea cupiditate, ut cum vidisset monile, ut opinor, ex auro
                    et gemmis, pulchritudine eius incensa salutem viri proderet: similis est» inquit
                    «istius cupiditas». A barbaris gentibus: «Si tu apud Persas aut in extrema India
                    deprehensus, Verres, ad supplicium ducerere, quid aliud clamares nisi te civem
                    esse Romanum? Et tibi ignoto apud ignotos, apud barbaros in extremis atque
                    ultimis gentibus positos», et reliqua. Item a bestiis et inanimalibus, ut
                    Cicero: «denique si non ad homines, verum ad bestias, aut etiam, ut longius
                    progrediar, si in aliqua desertissima solitudine ad saxa et ad scopulos haec
                    conqueri ac deplorare vellem, tamen omnia muta atque inanimalia tanta et tam
                    indigna rerum acerbitate moverentur».<lb/></p>
            </div>
            <div type="cap" n="22">
                <p> Affectus hactenus crescunt, ut cum eum qui sit caesus, occisum, qui sit
                    improbus, latronem nominemus. Si extollendum aliquid fuerit, ampliora verba
                    ponenda sunt cum ipsis nominibus: ut Cicero: «Non furem, sed ereptorem, non
                    adulterum, sed expugnatorem pudicitiae, non sacrilegum, sed hostem sacrorum
                    religionumque, non sicarium, sed crudelissimum carnificem civium sociorumque in
                    vestrum iudicium adduximus». Item crescit affectus, ut, cum unum crimen sit,
                    sententiae aut verba unum significantia acervo quodam congeruntur, ut est: «Quid
                    enim tuus ille, Tubero, destrictus in acie Pharsalica gladius agebat? Cuius
                    latus mucro ille petebat? Qui sensus erat armorum tuorum? Quae tua mens, oculi,
                    manus, ardor animi? Quid cupiebas? Quid optabas?». Ergo alibi congeries multorum
                    criminum enumeratio est, hic unius verbis facta multiplicatio. Similiter:
                    «Aderat ianitor carceris, carnifex praetoris, mors terrorque sociorum et civium
                    Romanorum, lictor Sextius».<lb/></p>
            </div>
            <div type="cap" n="23">
                <p> Affectus tanto plus valet, quanto verbis firmioribus extollitur: in argumentis
                    enim enucleata diligentia,in affectibus grandiloquium quaeritur. Sunt etiam alii
                    loci communes, qui magis ad causam ex periculi magnitudine, non ex causae genere
                    ducuntur: qui tamen non per totam causam, sed in omne genus causae incidunt.
                    Cito tamen principiis aptantur, ut misericordiam captent, cum aut adversariorum
                    calumnias, factiones, solitudinem suscepti vel cetera eius infortunia memoramus,
                    ut pro Vareno: «amici deficiunt, cognati deserunt» et reliqua: aut accusatorum
                    calumniam prodimus, ut in eodem loco: «in inimicissima civitate urgent, istant,
                    insecuntur, studio, multitudine, pecunia, periurio pugnant». Contra species
                    minuendi haec est, ut eum qui pulsavit, attigisse, qui vulneravit, laesisse
                    dicamus, ut Cicero: «vulnus, quod acu punctum inflictum videretur»; item «uxores
                    suas a cena redeuntes adtrectatas esse». Namque affectus nisi vim animi habeat,
                    nullus est, nec proderit inventus, ut Cicero de eodem, ut dolere, ut flere, ut
                    ardere videamur.<lb/><lb/></p>
            </div>
            <div type="cap" n="24">
                <p>
                    <lb/>
                    <hi rend="bold"> DE EPILOGIS </hi>
                </p>
                <lb/>
                <p> Epilogos de omni causa rapies, et maxime quae misericordiam movere posse
                    conspexeris: qui tamen erunt breves nec diu prosequendi: nam lacrimis comparati
                    sunt, quibus nihil citius arescit. Scire autem debes in omnibus fere officiis
                    caput esse artis, decere quod facias. Horum praeterea natura praeceptorum est,
                    ut etiam obesse videantur, si mediocriter nota sint: quae tunc infinitum
                    proderunt, si in animo frequenti usu sculpta permanserint. </p>
            </div>
            </div>
        </body>
    </text>

</TEI>
