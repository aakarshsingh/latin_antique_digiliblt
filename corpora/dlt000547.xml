<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Analytica priora Aristotelis latine uersa (recensio Carnutensis, partes
                    quaedam seorsum editae)</title>
                <author>Boethius (Anicius Manlius Seuerinus Boethius)</author>
                <respStmt>
                    <resp>Correzione linguistica</resp>
                    <name>Manuela Ferroni</name>
                </respStmt>
                <respStmt>
                    <resp>Codifica XML</resp>
                    <name>Manuela Ferroni</name>
                </respStmt>
            </titleStmt>
            <publicationStmt>
                <publisher>DigilibLT Project</publisher>
                <pubPlace>Vercelli</pubPlace>
                <date>2015</date>
                <availability>
                    <p>
                        <ref target="http://creativecommons.org/licenses/by-nc-sa/3.0/it/"/>
                    </p>
                </availability>
                <idno>dlt000547</idno>
            </publicationStmt>
            <sourceDesc>
                <p><hi rend="italic">Analytica priora Aristotelis latine versa, recensio Carnutensis
                        in Analytica priora, translatio Boethii (recensiones duae), translatio
                        anonyma, pseudo-Philoponi aliorumque scholia, specimina translationum
                        recentiorum</hi>, ed. L. Minio-Paluello, Desclée de Brouwer, Bruges-Paris
                    1962.</p>
            </sourceDesc>
        </fileDesc>
        <encodingDesc>
            <projectDesc>
                <p>digilibLT. Biblioteca digitale di testi latini tardoantichi.</p>
                <p>Progetto diretto da Raffaella Tabacco (responsabile della ricerca) e Maurizio
                    Lana</p>
            </projectDesc>
            <editorialDecl>

                <p>
                    <hi rend="bold">Note di trascrizione e codifica del progetto digilibLT </hi>
                </p>
                <p>Abbiamo riportato solo il testo stabilito dall'edizione di riferimento non
                    seguendone l'impaginazione. Sono stati invece esclusi dalla digitalizzazione
                    apparati, introduzioni, note e commenti e ogni altro contenuto redatto da
                    editori moderni. </p>
                <p> I testi sono stati sottoposti a doppia rilettura integrale per garantire la
                    massima correttezza di trascrizione</p>
                <p>Abbiamo normalizzato le U maiuscole in V seguendo invece l'edizione di
                    riferimento per la distinzione u/v minuscole.</p>
                <p> Non è stato normalizzato l'uso delle virgolette e dei trattini.</p>
                <p> Non è stata normalizzata la formattazione nell'intero <hi rend="italic"
                        >corpus</hi>: grassetto, corsivo, spaziatura espansa.</p>
                <p>Sono stati normalizzati e marcati nel modo seguente i diacritici.<lb/>
                    espunzioni: <![CDATA[<del>testo</del>]]> si visualizza [testo] <lb/>
                    integrazioni: <![CDATA[<supplied>testo</supplied> si visualizza <testo>]]><lb/>
                    <hi rend="italic">loci desperati</hi>:
                    <![CDATA[ <unclear>testo</unclear> o <unclear/> testo]]> si visualizzano †testo†
                    e †testo<lb/> lacuna materiale: <![CDATA[<gap/>]]> si visualizza [...]<lb/>
                    lacuna integrata dagli editori:
                    <![CDATA[<supplied><gap/></supplied> si visualizza <...>]]>
                </p>
                <p>Sono stati marcati i termini in lingua greca
                    <![CDATA[<foreign xml:lang="grc">αγβ</foreign>]]>
                </p>
                <p>Ulteriori informazioni sulle norme di trascrizione e codifica su <ref
                        target="http://digiliblt.lett.unipmn.it/upload/docs/note_di_trascrizione_e_di_codifica.pdf"
                        >Note di trascrizione e codifica di testi latini tardoantichi
                        [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
            </editorialDecl>
        </encodingDesc>
        <profileDesc>
            <langUsage>
                <language ident="la">Latino</language>
            </langUsage>
        </profileDesc>
    </teiHeader>

    <text>
        <body>
            <div type="lib" n="I">
                <head>
                    <supplied>PRIORVM ANALYTICORVM ARISTOTELIS LIBER PRIMVS</supplied>
                </head>
                <div type="cap" n="1">
                    <p>Primum dicere OPORTET circa quid et CVIVS est CONSIDERATIO, quoniam circa
                        demonstrationem et de disciplina demonstrativa; deinde determinare quid est
                        propositio et quid terminus et quid syllogismus, et quis perfectus et quis
                        imperfectus; post ea vero quid in toto esse vel non esse QVID in QVOLIBET,
                        et quid dicimus de omni aut nullo praedicari.</p>
                    <p>Propositio * est oratio affirmativa vel negativa alicuius de aliquo; haec
                        autem aut universalis aut particularis aut indefinita. Dico autem
                        universalem * quae omni aut nulli INEST, particularem vero quae alicui aut
                        non alicui aut non omni INEST, indefinitam * quae inesse AVT non inesse
                        significat sine VNIVERSALITATE AVT PARTICVLARITATE, VELVT contrariorum esse
                        eandem disciplinam VEL voluptatem non esse bonum. Differt autem
                        demonstrativa propositio a dialectica, quoniam demonstrativa quidem
                        ASSVMPTIO alterius partis contradictionis est (non enim interrogat sed
                        ASSVMIT qui demonstrat), dialectica vero interrogatio contradictionis est.
                        Nihil VERO distabit AD FORMANDVM utriusque SYLLOGISMVM; et ENIM qui
                        demonstrat et qui interrogat syllogizat sumens aliquid de aliquo AVT INESSE
                        AVT non INESSE. Quare erit syllogistica quidem propositio SIMPLEX
                        AFFIRMATIVA aut NEGATIVA alicuius de aliquo secundum dictum modum;
                        demonstrativa vero si vera sit et AB INITIO PER CONDITIONEM ASSVMPTA;
                        dialectica VERO percunctanti quidem interrogatio contradictionis,
                        DEMONSTRANTI vero ASSVMPTIO apparentis et CONCESSI, quemadmodum in Topicis
                        dictum est. Quid AVTEM est propositio, et quid differt syllogistica et
                        demonstrativa et dialectica, subtiliter quidem in SVBSEQVENTIBVS dicetur, ad
                        PRAESENS vero * sufficienter nobis DETERMINATVM EST * nunc.</p>
                    <p>Terminum vero voco in quem resolvitur propositio, VELVT praedicatum et de quo
                        praedicatur, SIVE ADIVNCTO SIVE SEPARATO esse et non esse. Syllogismus VERO
                        est oratio in qua positis ALIQVIBVS aliud quid "A" POSITIS ex necessitate
                        CONSEQVITVR EX IPSIS ESSE. Dico autem 'EX IPSIS ESSE', PER IPSA contingere;
                            <supplied>'PER IPSA' vero 'contingere'</supplied>, nullius extrinsecus
                        termini indigere ut fiat necessarium. Perfectum IGITVR DICO syllogismum, qui
                        nullius alius INDIGEAT praeter ASSVMPTA ut appareat NECESSARIVS; imperfectum
                        vero qui INDIGEAT aut unius aut plurium, quae sunt quidem necessaria per
                        SVBIECTOS terminos, non AVTEM SVMENDA per propositiones. In toto VERO esse
                        ALIVD IN ALIO et de omni praedicari ALTERVM DE ALTERO idem est. Dicimus
                        autem de omni praedicari quando nihil SIT SVMENDVM subiecti de quo alterum
                        non dicatur; et de nullo similiter.</p>
                </div>
                <div type="cap" n="2">
                    <p>Quoniam autem omnis propositio est aut inesse aut necessario inesse aut
                        contingenter inesse, harum * hae quidem affirmativae HAE vero negativae
                        secundum * ALLOCVTIONES, RVRSVS autem affirmativarum et negativarum aliae
                        sunt universales, aliae particulares, quaedam indefinitae, VNIVERSALIVM
                        PRIVATIVAM QVIDEM * necesse est VNIVERSALITER terminis converti, ut si NEC
                        VLLA voluptas bonum, NEC bonum VLLVM erit voluptas; praedicativam autem
                        converti * necessarium non EST universaliter, sed in parte, ut si omnis
                        voluptas bonum, et bonum QVODDAM esse voluptatem. Particularium autem
                        affirmativam quidem converti necesse est particulariter (nam si voluptas
                        quaedam bonum, et bonum quoddam erit voluptas), privativam autem non EST
                        necessarium (non enim, si homo non inest alicui animali, et animal non inest
                        alicui homini).</p>
                    <p>Primum ergo sit privativa universalis "a" "b" propositio. Si ergo nulli eorum
                        quae sunt "b" inest "a", nec eorum quae sunt "a" ulli inerit "b"; SI ENIM
                        alicui, VELVT "c", non verum erit nullum "b" esse "a"; nam "c" eorum quae
                        sunt "b" aliquid est. Si vero omni "b" inest "a", et "b" alicui "a" inest;
                        si ENIM nulli, nec "a" ulli "b" inerit; sed DICEBATVR omni inesse. Similiter
                        autem et si particularis est propositio. Nam si inest "a" alicui "b", et "b"
                        alicui eorum quae sunt "a" NECESSARIO INERIT; si enim nulli, nec "a" ulli
                        "b". Si autem "a" alicui eorum quae sunt "b" non inest, non NECESSARIO et
                        "b" alicui "a" non INERIT, ut si "b" quidem sit animal, "a" vero homo; homo
                        enim non omni animali, animal vero omni homini inest.</p>
                </div>
                <div type="cap" n="3">
                    <p>Eodem * modo HABEBITVR et in necessariis propositionibus. Nam universalis
                        quidem PRIVATIO universaliter convertitur, affirmativarum autem utraque
                        particulariter. Si ENIM NECESSARIO "a" nulli "b" INEST, NECESSARIO et "b"
                        nulli "a" INERIT; si enim alicui contingit, et "a" alicui "b" VTIQVE
                        continget. Si autem ex necessitate "a" omni vel alicui "b" inest, et "b"
                        alicui "a" NECESSARIO INERIT; si AVTEM non necessario, nec "a" alicui "b" ex
                        necessitate INEST. Particularis vero privativa non convertitur propter
                        eandem causam propter quam et supra diximus.</p>
                    <p>In contingentibus vero, quoniam multipliciter dicitur contingere (et ENIM
                        necessarium et non necessarium et possibile contingere dicimus), in
                        affirmativis quidem similiter HABEBITVR secundum conversionem in omnibus. Si
                        ENIM "a" omni aut alicui "b" contingit, et "b" alicui "a" VTIQVE continget;
                        si enim nulli, nec "a" VTIQVE ulli "b"; ostensum est enim hoc prius. In
                        negativis vero non similiter, sed quaecumque quidem contingere dicuntur ex
                        necessitate non INESSE AVT non ex necessitate INESSE, similiter, ut si quis
                        dicat hominem contingere non esse equum aut album nulli VESTI inesse (horum
                        enim VNVM * ex necessitate non inest, ALTERVM vero non necesse est inesse,
                        et similiter convertitur propositio; si ENIM contingit nulli homini equum
                        esse, et hominem CONTINGET ESSE nulli equo; et si album contingit nulli
                        VESTI, et VESTIS CONTINGET nulli albo; si enim alicui necessario, et album
                        VESTI alicui erit ex necessitate; hoc QVOQVE ostensum est prius), similiter
                        autem et in PARTICVLARIBVS NEGATIVIS; quaecumque vero ut in pluribus * nata
                        * dicuntur contingere, quemadmodum determinamus contingens, non similiter se
                        habebunt in privativis conversionibus, sed universalis quidem privativa NON
                        CONVERTITVR PROPOSITIO, particularis vero convertitur. Hoc autem erit
                        manifestum quando de contingente dicemus. Nunc autem tantum nobis sit IVXTA
                        DICTA manifestum, quoniam QVOD CONTINGIT nulli aut alicui non inesse
                        affirmativam habet figuram (nam 'contingit' et 'est' similiter ordinatur,
                        HOC 'est' *, QVIBVS VTIQVE ADIACENTER praedicatur, affirmationem semper
                        facit et omnino, ut 'ESSE non bonum' vel '* non album' vel simpliciter '*
                        non hoc'; ostendetur autem et hoc per CONSEQVENTIA), ET IN CONVERSIONIBVS
                        autem similiter HABEBVNTVR aliis.</p>
                </div>
                <div type="cap" n="4">
                    <p>His vero determinatis dicendum est iam DE QVIBVS et quando et quomodo fit
                        omnis syllogismus; postea vero dicemus de demonstratione. Prius vero de
                        syllogismo dicendum EST quam de demonstratione eo quod universalior est
                        syllogismus; nam demonstratio syllogismus quidam est, syllogismus vero non
                        omnis demonstratio.</p>
                    <p><hi rend="bold">Initium primae figurae.</hi><lb/>Quando igitur termini tres
                        sic HABENTVR ad invicem ut et POSTREMVM in toto ESSE medio et MEDIVM in toto
                        primo CONTINGAT vel ESSE vel non ESSE, necesse est extremitatum esse
                        syllogismum perfectum. Voco autem medium * QVI et IDEM in alio et ALIVS in
                        ipso est, QVI et positione fit MEDIVS; EXTREMITATES vero QVAE et EADEM in
                        alio tantum et in QVA ALIVS est. Si enim "a" de omni "b" et "b" de omni "c",
                        necesse est "a" de omni "c" praedicari; prius enim dictum est quomodo de
                        omni dicimus. Similiter autem et si "a" de nullo "b", "b" autem de omni "c",
                        quoniam "a" nulli "c" inerit. Si AVTEM primum * omni medio inest, medium
                        vero nulli EXTREMO, non erit syllogismus extremitatum; nihil enim
                        necessarium accidit EX HIS ESSE. Et ENIM omni et nulli contingit primum
                        postremo inesse, quare neque PARTICVLARIS neque VNIVERSALIS fit NECESSARIVS;
                        cum autem nihil est necessarium per HOC non erit syllogismus. Termini ubi
                        omni INEST 'animal, homo, equus', ubi nulli 'animal, homo, lapis'. SIMILITER
                        nec TVNC ERIT SYLLOGISMVS quando nec primum medio nec medium postremo ulli
                        inest. Termini ubi INEST 'scientia, linea, medicina', ubi non INEST
                        'scientia, linea, unitas'. CVM IGITVR VNIVERSALES SVNT TERMINI manifestum
                        EST in hac figura quando erit et quando non erit syllogismus, et, cum SIT
                        NECESSARIVM SYLLOGISMOS HABERE TERMINOS, QVONIAM, * si sic HABEANTVR VT
                        DIXIMVS, erit syllogismus.</p>
                    <p>SIN autem VNVS quidem terminorum SIT VNIVERSALIS, ALIVS vero PARTICVLARIS ad
                        ALIVD, quando VNIVERSALIS quidem ponitur ad maiorem extremitatem vel
                        PRAEDICATIVVS vel PRIVATIVVS, PARTICVLARIS vero ad minorem PRAEDICATIVVS,
                        necesse est syllogismum esse perfectum, quando autem ad minorem vel *
                        quolibet modo aliter se habeant termini, impossibile. Dico autem maiorem
                        quidem extremitatem in qua medium est, minorem VERO quae sub medio EST.
                        Insit enim "a" * omni "b", "b" VERO alicui "c"; ergo si de omni PRAEDICATVR
                        quod in principio dictum est, necesse est "a" alicui "c" inesse. Et si "a"
                        quidem nulli "b" inest, "b" VERO alicui "c", ET necesse est "a" alicui "c"
                        non inesse; MANIFESTVM est enim et de nullo quomodo dicimus; quare erit
                        syllogismus perfectus. Similiter autem et si indefinitum sit "b" "c"
                        praedicativum; nam idem erit syllogismus * indefinito et particulari sumpto.
                        SIN autem ad minorem extremitatem VNIVERSALIS ponatur vel PRAEDICATIVVS vel
                        PRIVATIVVS, non erit syllogismus NEQVE affirmativus NEQVE negativus, NEC
                        INDEFINITVS NEQVE PARTICVLARIS; ut si "a" quidem alicui "b" inest vel non
                        inest, "b" autem omni "c" inest. Termini ubi INEST 'bonum, habitus,
                        prudentia'; ubi non INEST 'bonum, habitus, indisciplina'. Rursum si "b"
                        quidem nulli "c", "a" vero alicui "b" inest vel non inest vel non omni
                        inest, nec sic erit syllogismus. Termini ubi INEST 'album, equus, cygnus',
                        ubi non INEST 'album, equus, corvus'. Idem autem IPSVM et si "a" "b"
                        indefinitum sit. Nec quando VNVS QVIDEM IN MAIORE EXTREMITATE VNIVERSALITER
                        FVERIT vel PRAEDICATIVVS vel PRIVATIVVS, ALIVS VERO IN MINORE PRIVATIVVS
                        PARTICVLARITER, non est syllogismus vel indefinito vel particulari sumpto;
                        VELVT si "a" quidem omni "b" inest, "b" autem alicui "c" non, vel non omni
                        inest; cui enim VTIQVE alicui non inest medium, hoc et omne et nullum
                        SEQVETVR primum. SVBIACEANT enim termini 'animal, homo, album'; deinde et de
                        quibus non praedicatur 'ALBVM' 'homo' sumantur 'cygnus' et 'nix'; ergo
                        'animal' de uno quidem omni praedicatur, de altero vero nullo, quare non
                        erit syllogismus. Rursum "a" quidem nulli "b" insit, "b" autem alicui "c"
                        non insit, et sint termini 'inanimatum, homo, album'; deinde sumantur de
                        quibus non praedicatur 'ALBVS', 'homo, cygnus' et 'nix'; nam 'inanimatum' de
                        VNO quidem omni praedicatur, de ALTERO vero nullo. Amplius, quoniam
                        indefinitum est alicui eorum quae sunt "c" non inesse "b", VERE AFFIRMATVR,
                        et si nulli inest et si non omni, quoniam alicui non inest, sumptis autem
                        huiusmodi terminis VT ET nulli inesse non fit syllogismus (hoc enim dictum
                        est prius), manifestum EST IGITVR quoniam sic se HABENTIBVS TERMINIS non
                        erit syllogismus; esset enim VTIQVE et in his. Similiter autem APPAREBIT
                        QVIDEM et si VNIVERSALIS ponatur PRIVATIVA. SIVE AMBAE EXTREMITATES
                        PARTICVLARITER sint praedicative vel privative, SEV ALIA quidem
                        PRAEDICATIVA, ALIA vero PRIVATIVA DICITVR, vel VNA quidem INDEFINITA, ALIA
                        vero DEFINITA, vel AMBAE INDEFINITAE, NEQVAQVAM erit syllogismus. Termini
                        vero communes omnium 'animal, album, homo', 'animal, album, lapis'.</p>
                    <p>Manifestum EST igitur ex iis quae dicta sunt VT, si sit syllogismus in hac
                        figura particularis, necesse est terminos sic * habere ut diximus; aliter
                        enim * habentibus NEQVAQVAM fit. Palam autem EST et quoniam omnes qui in hac
                        sunt syllogismi, perfecti sunt (omnes enim perficiuntur per AB INITIO
                        SVMPTOS), et quoniam omnia problemata ostenduntur IN HAC FIGVRA; et ENIM
                        omni et nulli et alicui et non alicui inesse. Voco autem huiusmodi figuram
                        primam.</p>
                </div>
                <div type="cap" n="5">
                    <p><hi rend="bold">Initium secundae figurae.</hi><lb/>Quando AVTEM idem ALTERI
                        quidem omni ALTERI vero nulli inest, vel utrique omni vel nulli, figuram
                        quidem huiusmodi voco secundam, medium autem in hac dico quod praedicatur de
                        utroque, extremitates AVTEM de quibus dicitur hoc, maiorem vero extremitatem
                        quae MEDIO ADIACET, minorem quae longius sita est. Ponitur autem medium
                        foras quidem extremitatum, primum vero positione. Perfectus igitur NEQVAQVAM
                        erit syllogismus in hac figura, possibilis vero erit et universalibus et non
                        universalibus existentibus terminis. VNIVERSALES igitur CVM SINT, erit
                        syllogismus quando medium huic quidem omni illi vero nulli inest, SI AD
                        ALTERVTRVM sit PRIVATIVA; aliter AVTEM NEQVAQVAM. Praedicetur enim "m" de
                        "n" quidem nullo, de "x" vero omni. Quoniam igitur convertitur PRIVATIVA,
                        nulli "m" inerit "n"; at "m" DE omni "x" DICEBATVR; quare "n" DE NVLLO "x";
                        hoc enim ostensum est prius. Rursum si "m" OMNI QVIDEM "N" INEST, "x" vero
                        nulli, NEC "x" VLLI "n" inerit (si ENIM "m" nulli "x" NEC "x" ulli "m"
                        inerit; at vero "m" omni "n" INERAT; IGITVR "x" nulli "n" inerit; facta est
                        enim rursum prima figura); quoniam autem convertitur PRIVATIVA, et "n" nulli
                        "x" inerit, quare erit idem syllogismus. Est autem ostendere HOC et ad
                        impossibile DVCERE. Quoniam IGITVR fit syllogismus sic se habentibus
                        terminis, manifestum EST, sed non perfectus; non enim solum ex iis quae AB
                        INITIO SVMPTA sunt, sed * ex aliis COMPROBATVR NECESSARIVS. Si autem "m" de
                        omni "n" et DE "x" praedicetur, non erit syllogismus. Termini inesse
                        'substantia, animal, homo', non inesse 'substantia, animal, numerus'; medium
                        'substantia'. Nec quando nec de "n" nec de "x" nullo praedicatur "m".
                        Termini inesse 'linea, animal, homo', non inesse 'linea, animal, lapis'.
                        Manifestum EST IGITVR quoniam, si sit syllogismus ex universalibus terminis,
                        necesse est terminos * habere ut in principio diximus; aliter enim *
                        habentibus non fit NECESSARIVS.</p>
                    <p>Si autem ad alterum sit universaliter medium, quando ad maius quidem fuerit
                        VNIVERSALE vel praedicative vel privative, ad minus autem * PARTICVLARE et
                        OPPOSITVM universali (dico autem opposite si VNIVERSALIS * PRIVATIVA,
                        PARTICVLARI AFFIRMATIVAE, vel * VNIVERSALIS PRAEDICATIVA, PARTICVLARI
                        PRIVATIVAE), necesse * fieri syllogismum privativum particulariter. Si ENIM
                        "m" NVLLI QVIDEM "N" ET ALICVI "X" inest, necesse est "n" alicui "x" non
                        inesse. Quoniam enim convertitur PRIVATIVA, nulli "m" inerit "n"; "m" vero
                        DICEBATVR alicui "x" inesse; quare "n" alicui eorum quae sunt "x" non
                        inerit; fit enim syllogismus per primam figuram. Rursum si OMNI QVIDEM "N"
                        inest "m", "x" vero alicui non, necesse est "n" alicui "x" non inesse; si
                        ENIM omni inest, praedicatur autem et "m" de omni "n", necesse est "m" omni
                        "x" inesse; sed DICEBATVR alicui non inesse. Et si "m" OMNI QVIDEM "N"
                        inest, "x" autem non omni, erit syllogismus quoniam non omni "x" inest "n";
                        demonstratio autem eadem. Si AVTEM de "x" quidem omni, de "n" vero non omni
                        PRAEDICATVR, non erit syllogismus. Termini 'animal, substantia, corvus',
                        'animal, album, corvus'. Nec quando de "x" quidem nullo, de "n" vero aliquo.
                        Termini inesse 'animal, substantia, unitas'; non inesse 'animal, substantia,
                        scientia'.</p>
                    <p>Quando igitur oppositum SIT universale particulari, dictum est quando erit et
                        quando non erit syllogismus; quando autem similis figurae fuerint
                        propositiones, ut ambae privativae vel affirmativae, NEQVAQVAM erit
                        syllogismus. Sint enim prius privativae, et universale POSITVM SIT ad
                        maiorem extremitatem, ut "m" NVLLI quidem "N" ET "X" alicui non insit;
                        contingit NVNC et omni et nulli "x" inesse "n". Termini QVIDEM NVLLI inesse
                        'nigrum, nix, animal'; omni vero inesse non est sumere, EO QVOD "m" alicui
                        quidem "x" inest, alicui * non. Si ENIM omni "x" inest "n" et "m" nulli "n",
                        ETIAM "m" nulli "x" inerit; sed DICEBATVR alicui inesse. Non ERGO sic
                        CONVENIT sumere terminos, ex indefinito autem ostendendum EST; quoniam enim
                        VERE AFFIRMATVR "m" non inesse alicui "x" etiam si nulli inest, nulli vero
                        cum INSIT non EST syllogismus, manifestum EST quoniam nec nunc erit. RVRSVM
                        sint praedicativae, et universale POSITVM SIT similiter, ut "m" OMNI quidem
                        "N" ET "X" alicui insit. Contingit NVNC "n" et omni et nulli "x" inesse.
                        Termini nulli inesse 'album, cygnus, lapis'; omni * non erit sumere propter
                        eandem causam quam et prius, sed ex indefinito monstrandum EST. Si autem
                        universale ad minorem extremitatem SIT, et "m" "x" quidem nulli, "n" vero
                        alicui non inest, contingit "n" et omni et nulli "x" inesse. Termini inesse
                        'album, animal, corvus'; non inesse 'album, lapis, corvus'. Similiter autem
                        et si praedicativae fuerint propositiones, termini non inesse 'album,
                        animal, nix'; inesse 'album, animal, cygnus'. Manifestum EST ERGO QVONIAM,
                        SI SIMILES FVERINT propositiones, SIVE VNIVERSALES SIVE PARTICVLARES,
                        NEQVAQVAM fit syllogismus. Sed nec si alicui utrique inest vel non inest,
                        vel huic quidem illi vero non, vel neutro omni, vel indefinite. Termini
                        autem communes omnium 'album, animal, homo', 'album, animal,
                        inanimatum'.</p>
                    <p>Manifestum EST igitur ex praedictis quoniam, si sic se habeant termini ad
                        invicem ut dictum est, fit syllogismus ex necessitate, et si sit
                        syllogismus, necesse est terminos sic se habere. Palam autem et quoniam
                        omnes imperfecti sunt qui * hac figura * syllogismi (omnes enim perficiuntur
                        assumptis quibusdam quae vel insunt terminis ex necessitate vel ponuntur VT
                        CONDITIONES, VELVT quando per impossibile ostendimus), et quoniam non fit
                        affirmativus syllogismus IN HAC FIGVRA, sed omnes privativi et universales
                        et particulares.</p>
                </div>
                <div type="cap" n="6">
                    <p><hi rend="bold">Initium tertiae figurae.</hi><lb/>Si autem eidem hoc quidem
                        omni illud vero nulli inest, vel VTRVMQVE omni vel nulli, figuram quidem
                        huiusmodi voco tertiam, medium autem in hac dico de quo ambo PRAEDICANTVR,
                        extremitates vero quae praedicantur, maiorem autem extremitatem quae longius
                        est medio, minorem vero quae propius. Ponitur autem medium foras quidem
                        extremitatum, POSTREMVM vero positione. Perfectus igitur non fit syllogismus
                        * in hac figura, possibilis vero erit et universaliter et non universaliter
                        terminis existentibus ad medium. Vniversaliter quidem quando et "p" et "r"
                        INSVNT omni "s", quoniam alicui "r" inerit "p" ex necessitate; quoniam enim
                        convertitur praedicativa, inerit "s" alicui "r", quare quoniam "p" inest
                        omni "s" et "s" alicui "r", necesse est "p" alicui "r" inesse; fit enim
                        syllogismus per primam figuram. Est autem et per impossibile et expositione
                        facere demonstrationem; si enim ambo omni "s" insunt, si sumatur QVID eorum
                        quae sunt "s", ut "n", huic et "p" et "r" INSVNT *, quare alicui "r" INEST
                        "p". Et si "r" OMNI QVIDEM "s", "p" autem nulli inest, erit syllogismus
                        quoniam "p" alicui "r" non inerit ex necessitate; nam idem modus *
                        demonstrationis conversa "r" "s" propositione. Ostendetur VTIQVE et per
                        impossibile quemadmodum in PRIORIBVS. Si autem * "R" "S" quidem nulli, "p"
                        vero omni, non erit syllogismus. Termini inesse 'animal, equus, homo'; non
                        inesse 'animal, inanimatum, homo'. Nec quando ambo de nullo "s" dicuntur, *
                        erit syllogismus. Termini inesse 'animal, equus, inanimatum'; non inesse
                        'homo, equus, inanimatum'; medium 'inanimatum'. Manifestum igitur et in hac
                        figura quando erit et quando non erit syllogismus ex universalibus terminis.
                        Quando enim ambo termini SVNT praedicativi, erit syllogismus quoniam alicui
                        inest extremitas extremitati; quando vero privativi, non erit. Quando autem
                        hic quidem privativus ille vero affirmativus, si maior quidem fuerit
                        privativus, alter vero affirmativus, erit syllogismus quoniam alicui non
                        inest extremitas extremitati, si VERO VERSO ORDINE, non erit.</p>
                    <p>Si autem VNVS quidem sit universaliter ad medium, ALTER vero particulariter,
                        si uterque sit praedicativus necesse est fieri syllogismum, SI alteruter sit
                        universalis TERMINVS. Nam si "r" omni "s" insit, "p" vero alicui, necesse
                        est * "p" alicui "r" inesse. Quoniam ENIM convertitur affirmativa, inerit
                        "s" alicui "p", quare quoniam "r" omni "s" INEST, "s" autem alicui "p", et
                        "r" alicui "p" inerit; quare et "p" alicui "r". Rursum si "r" alicui, "p"
                        vero omni "s" insit, necesse est "p" alicui "r" inesse; nam idem modus
                        demonstrationis. Est autem demonstrare et per impossibile et expositione,
                        quemadmodum * in prioribus.</p>
                    <p>Si autem VNVS quidem sit praedicativus, ALIVS vero privativus, VNIVERSALIS
                        autem praedicativus, quando minor * fuerit praedicativus, erit syllogismus.
                        Si ENIM "r" omni "s", "p" vero alicui non INSIT, necesse est "p" alicui "r"
                        non inesse. Si enim "p" omni "r", et "r" omni "s" et "p" omni "s" inerit;
                        sed non inerat. Monstratur autem et sine deductione, si VERO SVMPTVM SIT
                        QVID eorum quae sunt "s" cui "p" non inest. Quando * maior SIT
                        praedicativus, non EST syllogismus, ut si "p" INSIT omni "s", "r" autem
                        alicui "s" non insit. Termini omni inesse 'animatum, homo, animal', nulli
                        vero non est sumere terminos, si "r" INEST ALICVI * "s", alicui VERO non; si
                        enim omni "s" inest "p", "r" autem alicui "s", et "p" inerit alicui "r";
                        DICEBATVR AVTEM nulli inesse. Sed quemadmodum in prioribus SVMENDVM EST; EX
                        INDEFINITO AVTEM CVM SIT alicui non inesse, et quod nulli inest verum est
                        dicere alicui non inesse; nulli vero cum INSIT non EST syllogismus.
                        Manifestum EST IGITVR quoniam non erit syllogismus. Si autem privativus sit
                        universalis TERMINVS, quando maior * fuerit privativus minor VERO
                        praedicativus, erit syllogismus. Si enim "p" nulli "s", "r" autem alicui
                        inest "s", ET "p" alicui "r" non inerit; rursum * erit prima figura, "rs"
                        propositione conversa. CVM autem minor fuerit privativus, non erit
                        syllogismus. Termini inesse 'animal, homo, ferum', non inesse 'animal,
                        scientia, ferum'; medium in VTROQVE 'ferum'. Nec quando ambo privativi
                        ponuntur, SIT autem VNVS quidem universalis ALTER vero particularis. Termini
                        quando minor SIT VNIVERSALIS ad medium 'animal, homo, ferum', 'animal,
                        scientia, ferum'; quando autem maior, non inesse quidem 'corvus, nix,
                        album'; inesse vero non est sumere, si "r" alicui quidem inest "s", alicui
                        autem non inest. Si enim "p" omni "r" INSIT, "r" autem alicui "s", et "p"
                        inerit alicui "s"; AT DICTVM est nulli. Sed ex indefinito monstrandum est.
                        NEC si uterque alicui medio inest vel non inest, vel unus quidem inest alter
                        vero non inest, vel hic quidem alicui, ille vero non omni vel indefinite,
                        nullo modo erit syllogismus. Termini autem communes omnium 'animal, homo,
                        album', 'animal, inanimatum, album'.</p>
                    <p>Manifestum EST igitur * in hac figura quando erit et quando non erit
                        syllogismus, et quoniam, SE HABENTIBVS terminis ut dictum est, fit
                        syllogismus ex necessitate, et si sit syllogismus necesse est terminos sic *
                        habere. Manifestum etiam quoniam omnes imperfecti sunt SYLLOGISMI IN HAC
                        FIGVRA (omnes enim perficiuntur quibusdam assumptis), et quoniam syllogizare
                        VNIVERSALITER per hanc figuram non erit, neque PRIVATIVE neque
                        AFFIRMATIVE.</p>
                </div>
                <div type="cap" n="7">
                    <p>Palam autem et quoniam in OMNI FIGVRA, quando non fit syllogismus, SIVE
                        praedicativi SIVE privativi FVERINT * termini vel etiam particulares nihil
                        omnino fit necessarium; EX PRAEDICATIVO autem et PRIVATIVO * universaliter
                        SVMPTO PRIVATIVO, semper fit syllogismus minoris extremitatis ad maiorem;
                        VELVT si "a" quidem omni "b" vel alicui, "b" autem nulli "c"; conversis enim
                        propositionibus necesse est "c" alicui "a" non inesse. Similiter autem et in
                        aliis figuris; semper enim fit per conversionem syllogismus. PATET etiam
                        quoniam indefinitum pro praedicativo particulari positum eundem FACIT
                        syllogismum in OMNI FIGVRA.</p>
                    <p>Manifestum EST autem et quoniam omnes imperfecti syllogismi FINIVNTVR per
                        primam figuram. Aut enim DEMONSTRATIVE aut per impossibile RESOLVVNTVR
                        omnes; utrimque autem fit prima figura, DEMONSTRATIVE quidem perfectis,
                        quoniam per conversionem PERFICIEBANTVR omnes, conversio autem primam
                        faciebat figuram, per impossibile vero demonstratis, quoniam POSITA FALLACIA
                        syllogismus fit per primam figuram; ut in postrema figura, si "a" et "b"
                        omni "c" insunt, quoniam "a" alicui "b" inest; nam si nulli, "b" autem omni
                        "c", nulli "c" inerit "a"; sed erat omni. Similiter autem et in aliis.</p>
                    <p>Est etiam reducere omnes syllogismos ad primae figurae universales
                        syllogismos. Nam qui sunt in secunda manifestum EST quoniam per illos
                        FINIVNTVR, verum non similiter omnes, sed universales quidem privativa
                        conversa, particularium autem uterque per * impossibile ADDVCTVM EST. Qui
                        vero in prima sunt particulares QVIDEM PERFICIVNTVR et per EOSDEM, est autem
                        et per secundam figuram ostendere ad impossibile ducentes; ut, si "a" INSIT
                        omni "b" et "b" alicui "c", quoniam "a" alicui "c" inerit; si enim nulli,
                        "b" autem omni, nulli "c" inerit "b"; hoc enim scimus per secundam figuram.
                        Similiter * et in privativo fit demonstratio. Si enim "a" nulli "b" et "b"
                        alicui "c" inest, ET "a" alicui "c" non inerit; si ENIM omni, "b" autem
                        nulli inest, nulli "c" inerit "b"; haec autem fuit media figura. Quare,
                        quoniam qui in media figura sunt syllogismi omnes reducuntur in primae
                        figurae SYLLOGISMOS VNIVERSALES, qui vero particulares IN PRIMA SVNT ad eos
                        qui sunt in media, manifestum est quoniam et particulares reducentur ad eos
                        qui in prima figura sunt universales syllogismos. Qui vero sunt in tertia,
                        SI universales quidem FVERINT termini, statim perficiuntur per IPSOS
                        syllogismos; si autem particulares sumuntur, per particulares syllogismos
                        primae figurae; sed hi reducti sunt AD illos, quare et tertiae figurae
                        particulares. Manifestum EST ergo quoniam omnes reducentur AD primae figurae
                        universales syllogismos.</p>
                    <p>Igitur syllogismi inesse vel non inesse ostendentes, dictum est quomodo se
                        HABEANT, et AD EOS qui ex eadem sunt figura et ad alios qui ex aliis.</p>
                </div>
                <div type="cap" n="8">
                    <p><hi rend="bold">Initium secundae incisionis.</hi><lb/>Quoniam autem ALIVD est
                        inesse et ex necessitate inesse et contingere inesse (nam multa QVIDEM
                        INSVNT, non tamen ex necessitate; alia vero neque ex necessitate neque
                        insunt omnino, contingit autem inesse), manifestum EST quoniam et
                        syllogismus VTRISQVE horum ALTER erit, et non similiter habentibus se
                        terminis, sed ALIVS quidem ex necessariis ALIVS vero ex iis quae simpliciter
                        SVNT, ALIVS VERO ex contingentibus.</p>
                    <p>Ergo in necessariis * fere similiter se habet et in iis quae insunt;
                        similiter enim positis terminis et in iis quae insunt et in iis quae ex
                        necessitate insunt vel non insunt, * erit et non erit syllogismus, verum
                        DIFFERT QVOD adiacet terminis ex necessitate inesse vel non inesse. Nam *
                        PRIVATIVA similiter convertitur, et in IIS QVAE IN toto INSVNT et de omni
                        similiter assignabimus. Ergo in aliis quidem eodem modo ostendetur per
                        conversionem * conclusio necessaria, QVEMADMODVM inesse; in media autem
                        figura quando ERIT universalis affirmativa, particularis vero privativa, et
                        rursum in tertia quando universalis quidem praedicativa, particularis vero
                        privativa, non similiter erit demonstratio, sed necesse est exponentes cui
                        alicui utrumque non inest * de hoc facere syllogismum; NAM erit necessarius
                        in his; si autem de exposito est necessarius, * et de illo aliquo; nam
                        expositum * illud aliquid est. Fit autem uterque syllogismus in propria
                        figura.</p>
                </div>
                <div type="cap" n="9">
                    <p><hi rend="bold">Initium permixtionis necessarii et inesse.</hi><lb/>Accidit
                        autem quandoque et CVM altera PROPOSITIO SIT necessaria necessarium fieri
                        syllogismum, verum non utralibet, sed quae ad maiorem extremitatem EST, ut
                        si "a" quidem "b" ex necessitate sumptum est inesse vel non inesse, "b"
                        autem "c" inesse SOLVM; sic enim sumptis propositionibus ex necessitate "a"
                        inerit "c" vel non inerit. Nam, quoniam omni "b" ex necessitate inest vel
                        non inest "a", "c" autem aliquid eorum quae sunt "b" est, manifestum quoniam
                        et "c" ex necessitate inerit alterum horum. Si autem "a" "b" * non est
                        NECESSARIVM, "b" "c" autem NECESSARIVM, non erit conclusio necessaria. Si
                        ENIM est, accidet "a" alicui "b" inesse ex necessitate per primam et tertiam
                        figuram. Hoc autem falsum EST; contingit enim tale esse "b" cui EVENIT "a"
                        nulli inesse. EST * ex terminis manifestum quoniam non erit conclusio
                        necessaria, ut is "a" quidem sit 'motus', "b" autem 'animal', in quo * SIT
                        "c" 'homo'; namque homo animal est ex necessitate, movetur autem animal non
                        ex necessitate, nec homo. Similiter autem et si privativa sit "a" "b"; nam
                        eadem demonstratio. In particularibus autem syllogismis, si universalis
                        quidem est necessaria, et conclusio NECESSARIA ERIT; si autem particularis,
                        non necessaria, sive privativa sive praedicativa fuerit universalis
                        propositio. Sit autem primum universalis necessaria, et "a" quidem omni "b"
                        insit ex necessitate, "b" autem alicui "c" insit solum; necesse est * "a"
                        alicui "c" inesse ex necessitate; nam "c" sub "b" est, "b" autem omni "a"
                        inerat ex necessitate; similiter autem et si privativus sit syllogismus; nam
                        eadem erit demonstratio. Si autem particularis est necessaria, non erit
                        conclusio necessaria (nihil enim impossibile ACCIDIT), quemadmodum nec in
                        universalibus syllogismis. Similiter autem et in privativis. Termini 'motus,
                        animal, album'.</p>
                </div>
                <div type="cap" n="10">
                    <p>* In secunda autem figura, si privativa quidem propositio universalis sit et
                        necessaria, et conclusio erit necessaria; si autem praedicativa, non
                        necessaria. Sit enim primum privativa necessaria, et "a" NVLLI * "B" ex
                        necessitate, "c" autem insit tantum. Quoniam ergo convertitur privativa, et
                        "b" nulli "a" INERIT ex necessitate; "a" autem omni "c" inest, quare nulli
                        "c" inerit "b" ex necessitate; nam "c" sub "a" est. Similiter autem et si ad
                        "c" ponatur PRIVATIO; nam si "a" nulli "c" contingit, et "c" nulli "a"
                        CONVENIET *; "a" autem omni "b" inest, quare nulli eorum quae sunt "b"
                        contingit "c"; fit enim prima figura rursum. Non IGITVR * "b" "c";
                        convertitur enim similiter.</p>
                    <p>Si autem praedicativa propositio est necessaria, non erit conclusio
                        necessaria. Insit enim "a" omni "b" ex necessitate, "c" autem nulli insit
                        SOLVM. Conversa igitur privativa fit prima figura; ostensum est autem in
                        prima quoniam, cum non est necessaria quae ad maiorem est privativa, nec
                        conclusio erit necessaria; quare nec in his erit ex necessitate. Amplius
                        autem, si conclusio est necessaria, accidit "c" alicui "a" non inesse ex
                        necessitate. Si enim "b" nulli "c" inest ex necessitate, ET "c" nulli "b"
                        inerit ex necessitate; "b" autem alicui "a" necesse est inesse, siquidem et
                        "a" omni "b" ex necessitate inerat. Quare "c" necesse est alicui "a" non
                        inesse. Sed nihil prohibet "a" huiusmodi SVMI cui omni "c" contingit inesse.
                        Amplius et si terminos EXPONAT ostendere quoniam conclusio non est
                        necessaria; ut, SI sit "a" 'animal', "b" AVTEM 'homo', "c" autem 'album', et
                        HAE propositiones similiter SVMANTVR; contingit enim animal nulli albo
                        inesse. NEC HOMO ergo INERIT ulli albo, sed non ex necessitate; contingit
                        enim hominem fieri album, non tamen donec animal nulli albo INEST. Quare cum
                        HVIVSMODI QVIDEM FVERINT, necessaria erit conclusio, simpliciter autem non
                        necessaria.</p>
                    <p>Similiter autem * habebit et in particularibus syllogismis; quando privativa
                        quidem propositio et universalis fuerit et necessaria, et conclusio erit
                        necessaria; quando autem praedicativa universalis, privativa vero
                        particularis, non erit conclusio necessaria. Sit autem primum privativa et
                        universalis et necessaria, et "a" "b" quidem nulli contingat inesse ex
                        necessitate, "c" autem alicui insit. Quoniam ergo convertitur privativa, et
                        "b" nulli "a" VTIQVE continget ex necessitate inesse; "a" autem alicui "c"
                        inest, quare ex necessitate alicui eorum quae sunt "c" non inerit "b".
                        Rursum sit praedicativa et universalis et necessaria, et SVBIACEAT ad "b"
                        praedicativum; si AVTEM "a" omni "b" ex necessitate inest, "c" autem alicui
                        non inest, quoniam non inerit "b" alicui "c" manifestum EST, sed non ex
                        necessitate; nam HI idem termini erunt ad demonstrationem qui in
                        universalibus syllogismis. Sed nec CVM privativa necessaria est
                        particulariter sumpta, erit conclusio necessaria; nam per eosdem terminos
                        demonstratio.</p>
                </div>
                <div type="cap" n="11">
                    <p>* In postrema autem figura, CVM TERMINI VNIVERSALES quidem SVNT * et
                        PRAEDICATIVAE VTRAEQVE PROPOSITIONES, SI ALTERVTRA sit necessaria, et
                        conclusio erit necessaria. Si autem VNA quidem sit privativa, ALTERA vero
                        praedicativa, quando QVIDEM PRIVATIVA fuerit necessaria, et conclusio erit
                        necessaria, quando autem praedicativa, non erit necessaria. Sint enim primum
                        utraeque praedicativae propositiones, et "a" et "b" omni "c" insint,
                        necessaria autem sit "a" "c". Quoniam IGITVR "b" omni "c" inest, et "c"
                        alicui "b" inerit PER CONVERSIONEM universalis PARTICVLARITER, quare si "a"
                        inest omni "c" ex necessitate et "c" alicui "b", et "a" alicui "b"
                        necessarium EST inesse; nam "b" sub "c" est. Fit igitur prima figura.
                        Similiter autem ostendetur et si "bc" est necessaria; convertitur enim et
                        "c" alicui "a"; quare si omni "c" inest "b" ex necessitate, et "a" alicui
                        inerit ex necessitate.</p>
                    <p>Rursum sit "a" "c" quidem privativa, <supplied>"b"</supplied> "c" vero
                        affirmativa, necessaria autem SIT privativa. Quoniam IGITVR convertitur "c"
                        alicui "b", "a" autem nulli "c" ex necessitate, neque "a" alicui "b" inerit
                        ex necessitate; nam "b" sub "c" est. Si autem praedicativa sit necessaria,
                        non erit conclusio necessaria. Sit enim "b" "c" praedicativa et necessaria,
                        "a" "c" autem privativa et non necessaria. Quoniam IGITVR convertitur
                        affirmativa, inerit et "c" alicui "b" ex necessitate; quare, si "a" quidem
                        nulli eorum quae sunt "c" INEST, "c" autem alicui eorum quae sunt "b", ET
                        "a" alicui eorum quae sunt "b" non inerit; sed non ex necessitate; ostensum
                        est enim in prima figura quoniam, CVM EST privativa PROPOSITIO non
                        necessaria, nec conclusio erit necessaria. Amplius, et si per terminos sit
                        manifestum; sit enim "a" * 'bonum', in quo * "b" 'animal', "c" autem
                        'equus'; IGITVR bonum * contingit nulli equo inesse, animal vero necesse est
                        omni inesse; sed non necesse est aliquod animal non esse bonum, siquidem
                        contingit omne esse bonum. VEL si non hoc possibile, sed 'vigilare' vel
                        'dormire' TERMINVS EST PONENDVS ; omne enim animal susceptibile est
                        horum.</p>
                    <p>Si igitur termini universaliter ad medium sint, dictum est quando erit
                        conclusio necessaria; si autem ALTER quidem SIT VNIVERSALIS, ALTER vero
                        PARTICVLARIS, praedicativus autem uterque quando universalis fuerit
                        necessarius, et conclusio erit necessaria. Demonstratio autem eadem quae *
                        prius; convertitur enim et particularis affirmativa. Si IGITVR necesse est
                        "b" omni "c" inesse, "a" autem sub "c" est, necesse est "b" alicui "a"
                        inesse. Si autem "b" alicui "a", et "a" alicui "b" inesse NECESSE EST;
                        convertitur enim. Similiter autem et si "ac" sit VNIVERSALIS NECESSARIA nam
                        "b" sub "c" est. Si autem particularis SIT necessaria, non erit conclusio
                        necessaria. Sit enim "b" "c" particularis et necessaria, "a" autem insit
                        omni "c", non tamen ex necessitate. Conversa IGITVR "b" "c" FIT PRIMA figura
                        et universalis * propositio non necessaria, particularis autem necessaria.
                        Quando autem sic se HABENT propositiones, non EST conclusio necessaria, VNDE
                        nec in his. Amplius autem et ex terminis manifestum EST. Sit enim "a" quidem
                        'VIGILARE', "b" autem 'bipes', in quo SIT "c" 'animal'; ergo "b" alicui "c"
                        necesse est inesse, "a" autem contingit "c" et "a" non necessario "b"; non
                        enim necesse est aliquem bipedem dormire vel vigilare. Similiter autem et
                        per eosdem terminos ostendetur et si "a" "c" sit particularis et
                        necessaria.</p>
                    <p>Si autem VNVS quidem terminorum sit praedicativus, ALIVS vero privativus,
                        quando universalis quidem EST privativus et necessarius, et conclusio erit
                        necessaria; si enim "a" nulli "c" contingit, "b" autem alicui "c" inest,
                        necesse est "a" alicui "b" non inesse. Quando * AFFIRMATIVVS NECESSARIVS
                        PONITVR vel VNIVERSALITER VEL PARTICVLARITER, PRIVATIVVS VERO
                        PARTICVLARITER, non erit conclusio necessaria. Nam alia quidem OMNIA quae et
                        in PRIORI dicemus, termini autem QVANDO universalis quidem affirmativa SIT
                        necessaria 'VIGILARE, animal, homo'; medium 'homo'; QVANDO VERO particularis
                        SIT PRAEDICATIVVS ET NECESSARIVS 'VIGILARE, animal, album'; animal enim
                        necesse est alicui albo inesse, VIGILARE autem contingit nulli, et non
                        necesse est alicui animali non inesse VIGILARE. Quando autem PRIVATIVVS
                        particularis SIT NECESSARIVS, 'bipes, moveri, animal'.</p>
                </div>
                <div type="cap" n="12">
                    <p>Manifestum EST igitur quoniam inesse quidem non est syllogismus, si utraeque
                        propositiones non sint in HOC quod INEST, NECESSARIVS vero est et CVM altera
                        solum SIT necessaria. In utrisque autem et affirmativis et privativis
                        existentibus syllogismis necesse est alteram propositionem similem esse
                        conclusioni. Dico autem similem, QVAE INEST *, SI HAEC DE inesse EST VEL
                        necessaria; SI ET HAEC, necessariam. Quare et hoc palam quoniam non EST
                        conclusio neque necessaria neque EST ESSE non sumpta vel necessaria vel quae
                        inesse significet propositione. Igitur de necessario, quomodo fit et quam
                        differentiam habeat ad ID QVOD INEST, sufficienter paene dictum est.</p>
                </div>
                <div type="cap" n="13">
                    <p>* De contingente autem post haec dicemus, quando et quomodo et CVR erit
                        syllogismus. Dico autem contingere et contingens QVOD, cum non sit
                        necessarium, PONATVR autem esse, NON erit propter hoc impossibile; nam
                        necessarium aequivoce contingere dicimus. Quoniam autem hoc est contingens,
                        manifestum est ex affirmationibus et negationibus oppositis; nam 'non
                        contingit esse' et 'impossibile esse' et 'NECESSARIVM non esse' vel IDEM
                        sunt vel sequuntur se AD invicem; quare et opposita his 'CONTINGENS esse' et
                        'non impossibile esse' et 'non NECESSARIVM non esse' vel IDEM SVNT vel
                        SEQVVNTVR se AD invicem; de omni enim VEL affirmatio vel negatio. ERGO ERIT
                        contingens non necessarium et non necessarium contingens. Accidit autem
                        omnes DE CONTINGENTI propositiones converti AD invicem. Dico autem non
                        affirmativas negativis, sed quaecumque affirmativam habent figuram secundum
                        oppositionem, ut * quae * 'contingit esse' ei quae * 'contingit non esse',
                        et * quae * 'contingit omni' ei quae * 'contingit nulli' vel 'non omni', et
                        quae 'alicui' ei quae 'non alicui'. Eodem * modo et in aliis. Quoniam enim
                        QVOD CONTINGIT non est necessarium, quod autem non est necessarium ACCIDIT
                        non esse, manifestum EST quoniam, si contingit "a" inesse "b", CONTINGET et
                        non inesse, et si omni contingit inesse, et omni CONTINGET non inesse.
                        Similiter autem et in particularibus affirmationibus; nam eadem
                        demonstratio. Sunt autem huiusmodi propositiones praedicativae; QVOD ENIM
                        CONTINGIT ALICVI esse similiter ORDINATVR, quemadmodum QVAE DICTA SVNT
                        prius.</p>
                    <p>HIS autem DETERMINATIS rursum dicimus quoniam 'contingere' duobus modis
                        dicitur, uno quidem VT quod IN PLVRIBVS fit et DIMINVTVM A NECESSARIO, ut
                        'canescere hominem' vel 'augeri' vel 'DIMINVI', vel omnino 'QVICQVID natum
                        est INESSE' (hoc enim non continuum quidem habet necessarium eo quod non
                        semper est homo, NAM CVM homo est aut ex necessitate aut ut in pluribus
                        est); alio autem infinitum, quod et sic et non sic possibile, ut 'animal
                        ambulare' vel 'ambulante fieri SONITVM' vel omnino quod a casu fit; nihil
                        enim magis sic natum est FIERI vel e contrario. Convertitur ergo et secundum
                        oppositas propositiones utrumque contingens non tamen eodem modo, sed quod
                        natum EST QVIDEM esse ei quod est non ex necessitate esse (sic enim
                        contingit non canescere hominem); infinitum autem ei quod nihil magis sic
                        vel ALIO modo. Disciplina autem et syllogismus demonstrativus ex infinitis *
                        non est eo quod inordinatum est medium, ex iis vero quae nata sunt est, et
                        paene orationes et considerationes fiunt IN IIS QVAE sic CONTINGVNT; ex HIS
                        autem EVENIT * fieri syllogismum, non tamen CONSVETVM EST REQVIRERE.</p>
                    <p>Haec ergo definientur magis in SVBMANENTIBVS; nunc autem dicemus quando et
                        quomodo et quis erit syllogismus ex contingentibus propositionibus.</p>
                    <p>* Quoniam autem 'CONTINGENS hoc huic inesse' dupliciter est ASSVMERE; aut
                        enim 'ALICVI inest hoc' aut 'ALICVI DICITVR IDEM inesse' (nam SECVNDVM QVOD
                        "b" EST, "a" contingere horum alterum significat, aut SECVNDVM QVOD dicitur
                        "b" aut SECVNDVM QVOD contingit dici; SECVNDVM AVTEM QVOD "b" EST "a"
                        contingere aut omni "b" CONVENIRE "a" nihil differt), manifestum EST igitur
                        quoniam dupliciter dicetur "a" contingere omni "b" inesse. Primum IGITVR
                        dicemus, si SECVNDVM QVOD EST "c" contingit "b" et SECVNDVM QVOD EST "b"
                        CONTINGIT "a", quis erit et qualis syllogismus; sic enim utraeque
                        propositiones sumuntur DE CONTINGENTI, quando autem SECVNDVM QVOD "b" inest
                        contingit "a", haec quidem est inesse, illa vero contingens. Quare a
                        SIMILITER FIGVRIS incipiendum EST, quemadmodum et in aliis.</p>
                </div>
                <div type="cap" n="14">
                    <p>Quando IGITVR "a" contingit omni "b" et "b" omni "c", syllogismus erit
                        perfectus quoniam "a" contingit omni "c" *. Hoc autem manifestum ex
                        definitione; nam contingere omni inesse sic dicebamus. Similiter autem et si
                        "a" * contingit nulli "b", "b" autem omni "c", quoniam "a" contingit nulli
                        "c"; nam SECVNDVM QVOD "b" contingit NON "a" contingere, hoc erat nullum
                        dimittere DE IIS quae sub "b" contingunt. Quando autem "a" contingit omni
                        "b", "b" autem contingit nulli "c", PROPTER ASSVMPTAS quidem propositiones
                        nullus fit syllogismus, conversa autem "b" "c" secundum CONTINGENS, fit idem
                        qui et prius. Quoniam enim contingit "b" nulli "c" inesse, CONTINGET et omni
                        inesse; hoc autem dictum est prius. Quare si "b" * omni "c", "a" VERO omni
                        "b", rursum idem fit syllogismus. Similiter autem et si ad utrasque
                        propositiones negatio ponatur CONTINGENS. Dico autem ut si "a" contingit
                        nulli "b", et "b" nulli "c"; nam propter ASSVMPTAS * propositiones nullus
                        fit syllogismus, EX conversis autem rursus idem erit qui et prius.
                        Manifestum * igitur quoniam negatione posita ad minorem extremitatem vel ad
                        utrasque propositiones aut non fit syllogismus, aut fit quidem sed non
                        perfectus; ex conversione AVTEM fit NECESSARIVS.</p>
                    <p>Si autem ALTERA quidem propositionum SIT universalis, ALTERA vero
                        particularis *, ad maiorem * extremitatem POSITO universali, syllogismus
                        erit perfectus. Si ENIM "a" omni "b" contingit, "b" autem alicui "c",
                        CONTINGET "A" ALICVI "C". Hoc autem manifestum ex definitione contingentis.
                        RVRSVS si "a" contingit nulli "b", "b" autem CONTINGAT alicui "c" inesse,
                        necesse est "a" contingere alicui "c" non inesse. Demonstratio autem eadem.
                        Si autem privativa PONATVR particularis propositio, universalis autem
                        affirmativa, positione autem similiter se HABENTE (VELVT "a" * omni "b"
                        contingat, "b" autem alicui "c" contingat non inesse), PROPTER ASSVMPTAS
                        quidem propositiones non fit manifestus syllogismus, conversa autem
                        particulari et posito "b" alicui "c" contingere inesse, eadem erit conclusio
                        quae et prius, quemadmodum in his QVAE AB INITIO.</p>
                    <p>Si autem * ad maiorem extremitatem * particularis PONATVR, * AD MINOREM AVTEM
                        universalis, sive utraeque affirmativae ponantur sive privativae sive non
                        EIVSDEM figurae, sive utraeque indefinitae SEV particulares, nullo modo erit
                        syllogismus; nihil enim prohibet "b" transcendere "a" et non praedicari IN
                        AEQVALI; quo ENIM "b" transcendit "a" sumatur "c"; huic enim neque omni
                        neque nulli neque alicui neque non alicui contingit "a" inesse, si quidem
                        convertuntur DE CONTINGENTI propositiones et "b" pluribus contingit quam "a"
                        inesse. Amplius autem et ex terminis manifestum; nam sic se habentibus
                        propositionibus, continget primum postremo et nulli et omni ex necessitate
                        inesse. Termini * communes omnium inesse quidem ex necessitate 'animal,
                        album, homo'; non contingere vero 'animal, album, vestis'. Manifestum EST
                        igitur quoniam hoc modo SE HABENTIBVS terminis nullus fit syllogismus. Nam
                        omnis syllogismus AVT * inesse est, AVT NECESSARIVS AVT CONTINGENS. HIC
                        AVTEM NEQVE inesse NEQVE NECESSARIVS, manifestum quoniam non est; nam
                        affirmativus PERIMIT PRIVATIVVM et privativus AFFIRMATIVVM. Relinquitur ergo
                        * CONTINGENS esse; hoc autem impossibile; ostensum est enim quoniam sic se
                        habentibus terminis et omni postremo primum EX NECESSITATE * et nulli
                        contingit inesse. Quare non erit * CONTINGENS syllogismus; nam CONTINGENS
                        non erat NECESSARIVM.</p>
                    <p>Manifestum EST ETIAM quoniam cum universales sunt termini in contingentibus
                        propositionibus, semper fit syllogismus in prima figura, sive sint
                        praedicativi sive privativi, verum ex praedicativis FIT * perfectus, ex
                        privativis autem imperfectus. Oportet autem CONTINGENS sumere non in
                        necessariis, sed secundum DETERMINATAM definitionem. Aliquotiens autem latet
                        huiusmodi.</p>
                </div>
                <div type="cap" n="15">
                    <p>* Si autem ALTERA quidem inesse, ALTERA vero PROPOSITIONVM CONTINGENS
                        SVMATVR, quando quae ad maiorem * est extremitatem CONTINGENS SIGNIFICABIT,
                        perfecti erunt omnes syllogismi et contingentis secundum dictam
                        determinationem; quando autem * ad minorem * imperfecti omnes et privativi
                        syllogismi NEQVE contingentis secundum determinationem, sed AVT nulli aut
                        non omni ex necessitate inesse; si enim nulli aut non omni ex necessitate,
                        contingere dicimus et nulli et non omni inesse. Contingat enim "a" omni "b",
                        "b" autem omni "c" ponatur inesse. Quoniam igitur sub "b" est "c", "a" autem
                        contingit omni "b", manifestum quoniam et "c" omni CONTINGET. Fit AVTEM
                        perfectus syllogismus; similiter autem et cum privativa SIT "a" "b"
                        propositio, "b" "c" autem affirmativa, et haec quidem contingens, illa vero
                        inesse SIT ASSVMPTA, perfectus erit syllogismus quoniam "a" contingit nulli
                        "c" inesse.</p>
                    <p>Quoniam IGITVR inesse POSITA ad minorem extremitatem perfecti fiunt
                        syllogismi, manifestum; quoniam autem contrarie se HABENTES erunt
                        syllogismi, per impossibile EST monstrandum. Simul autem erit manifestum
                        QVONIAM ET imperfecti; nam ostensio non EST ex ASSVMPTIS propositionibus.
                        Primum autem DISPVTANDVM EST quoniam, si cum est "a" necesse SIT esse "b",
                        et cum SIT possibile ESSE "a", possibile erit "b" ESSE ex necessitate. Sit
                        enim EX sic * habentibus TERMINIS in VNO quidem SIT "a" possibile, in ALTERO
                        autem SIT "b" impossibile; si IGITVR VNVM QVIDEM SIT POSSIBILE, QVANDO
                        possibile EST, fiet, SI AVTEM ALTERVM impossibile, QVANDO impossibile EST,
                        VTIQVE non fiet, simul autem si "a" possibile et "b" EST impossibile,
                        continget "a" fieri praeter "b", autem fieri, et esse; nam quod fit, quando
                        factum est, est. Oportet autem SVMERE non solum in generatione impossibile
                        et possibile, sed et in HOC QVOD verum EST, et in HOC QVOD INEST, et
                        QVICQVID QVOLIBET modo aliter dicitur possibile; in omnibus enim similiter *
                        habebit. Amplius, "A" QVIDEM EXISTENTE "b" esse, non VT uno QVOLIBET "a"
                        POSITO "B" ERIT oportet CONCLVDERE; NON enim est NIHIL ex necessitate uno
                        aliquo existente, sed duobus ad minus, VELVT quando propositiones sic se
                        habent ut dictum est AD syllogismum. Nam si "c" de "d", "d" autem de "e", et
                        "c" de "e" ex necessitate; et si possibile utrumque, et conclusio erit
                        possibilis * Ergo, si ALIQVIS ponat "a" quidem 'propositiones', "b" autem
                        'conclusionem', SIGNIFICAT non solum, POSITO "a" EX NECESSITATE, et "b" esse
                        NECESSARIO, sed * possibili possibile.</p>
                    <p>Hoc autem ostenso manifestum EST quoniam, falso CONCESSO et non impossibili,
                        et quod accidit PER HYPOTHESIM falsum erit et non impossibile; ut si "a"
                        QVIDEM FALSVM SIT, non tamen impossibile, cum autem "A" EST et "b" EST,
                        IGITVR et "b" FALSVM QVIDEM ERIT, non tamen impossibile. QVOD ENIM ostensum
                        est quoniam, si cum est "a" est "b" et, cum SIT possibile "a", POSSIBILE
                        ERIT ESSE "B", SED SVBIACET "a" possibile esse, et "b" erit possibile; si
                        enim impossibile, simul IDEM ERIT possibile et impossibile.</p>
                    <p>Determinatis autem his, insit "a" omni "b", "b" autem OMNI "C" CONTINGAT;
                        necesse est igitur "a" contingere omni "c" inesse. Non enim contingat, "b"
                        autem omni "c" MANEAT ut inesse; hoc autem falsum quidem, non tamen
                        impossibile. Si IGITVR "a" quidem non CONTINGAT "c", "b" autem omni inest
                        "c", "a" non omni "b" contingit; fit enim syllogismus per tertiam figuram;
                        sed PERMANEBAT omni contingere inesse. Necesse * igitur "a" omni "c"
                        contingere; falso enim posito et non impossibili, quod accidit est
                        impossibile. Est autem et per primam figuram facere syllogismum, POSITO "b"
                        inesse "c"; nam si "b" omni "c" inest, "a" autem omni "b" contingit, et omni
                        "c" CONTINGIT "a". Sed MANEBAT non omni INESSE.</p>
                    <p>Oportet autem accipere omni inesse non secundum tempus DETERMINATVM, ut nunc
                        aut in ALIQVO tempore, sed simpliciter; per huiusmodi * propositiones et
                        syllogismos facimus, quoniam secundum nunc sumpta propositione non EST
                        syllogismus; nihil enim fortasse prohibet quandoque et omni moventi hominem
                        inesse, ut si nihil aliud moveatur; MOVERI autem contingit omni equo; sed
                        HOMO nulli equo CONTINGET. Amplius, sit primum quidem 'animal', medium autem
                        'MOVERI', postremum vero 'homo'. * Propositiones quidem similiter se
                        habebunt, conclusio IGITVR necessaria, non contingens; ex necessitate enim
                        homo animal. Manifestum EST igitur quoniam universale sumendum EST
                        simpliciter, et non tempore DETERMINATO.</p>
                    <p>Rursum, sit privativa propositio universalis "a" "b", et ASSVMATVR "a" quidem
                        nulli "b" inesse, "b" autem contingat omni "c" inesse. His igitur positis
                        necesse est VT "a" CONTINGAT INESSE NVLLI "C". Non enim contingat, "b" autem
                        MANEAT inesse "c", sicuti prius. Necesse * igitur "a" alicui "b" inesse; fit
                        enim syllogismus per tertiam figuram; hoc autem impossibile. Quare CONTINGIT
                        "a" nulli "c"; posito enim falso, impossibile * quod accidit. HVIVSMODI
                        IGITVR syllogismus non est EIVS QVOD DETERMINATVM EST CONTINGENS, sed nulli
                        inesse ex necessitate (NAM EADEM est contradictio factae hypothesis; POSITA
                        ENIM EST ex necessitate "a" alicui "c" inesse, syllogismus autem per
                        impossibile oppositae est contradictionis). Amplius autem et ex terminis
                        manifestum quoniam non erit conclusio contingens. Sit enim "a" quidem
                        'corvus', * "B" AVTEM 'intelligens', * "C" VERO 'homo'. Nulli AVTEM "b"
                        inest "a"; nullum ENIM intelligens EST corvus, "b" autem contingit omni "c";
                        omni enim homini inest intelligere. Sed "a" ex necessitate nulli "c"; non
                        igitur conclusio ERIT contingens. Sed nec necessaria semper. Sit enim "a"
                        quidem 'MOBILE', "b" autem 'scientia', * "c" VERO 'homo'; "a" IGITVR nulli
                        "b" inerit, "b" autem omni "c" CONTINGET, et non erit conclusio necessaria;
                        non enim necesse est * MOVERI HOMINEM, sed non necesse est QVEMLIBET.
                        Manifestum EST ERGO quoniam conclusio est * nulli ex necessitate inesse.
                        SVMENDI SVNT IGITVR melius TERMINI.</p>
                    <p>Si autem privativum QVIDEM ponatur ad minorem extremitatem contingere
                        significans, ex HVIVSMODI * sumptis propositionibus nullus erit syllogismus,
                        conversa autem secundum contingens propositione erit, quemadmodum in PRIORI.
                        Insit enim "a" omni "b", "b" autem contingat nulli "c". Sic IGITVR
                        habentibus se terminis NON erit necessarium; si autem convertatur "b" "c" et
                        sumatur "b" contingere omni "c", fiet syllogismus quemadmodum prius;
                        similiter enim habent se termini positione. Eodem autem modo et cum
                        PRIVATIVAE sunt VTRAEQVE PROPOSITIONES, si AVTEM "a" "b" quidem non inesse,
                        "b" "c" autem non contingere significet; PROPTER HVIVSMODI quidem
                        ASSVMPTIONES NIHIL fit necessarium, conversa autem secundum contingens
                        propositione erit syllogismus. Sumatur enim "a" quidem nulli "b" inesse, "b"
                        autem CONTINGAT nulli "c"; per haec ENIM * nihil necessarium. Si autem
                        sumatur "b" omni "c" contingere, quod verum est, "a" "b" autem propositio
                        similiter se habeat, RVRSVM IDEM ERIT syllogismus. Si autem non inesse
                        ponatur "b" omni "c" et non contingere non inesse, non erit syllogismus *,
                        sive SIT PRIVATIVA sive affirmativa "a" "b" propositio. Termini autem
                        communes ex necessitate quidem inesse 'album, animal, nix', non contingere
                        autem 'album, animal, pix'.</p>
                    <p>Manifestum EST igitur quoniam cum universales sunt termini, et haec quidem
                        propositionum inesse, illa vero SVMATVR contingens, quando * ad minorem *
                        QVIDEM extremitatem CONTINGENS sumitur propositio semper fit syllogismus,
                        verum ALIVS quidem ex EISDEM, ALIVS VERO conversa propositione. Quando autem
                        EX VTRISQVE * et PROPTER quam causam, diximus.</p>
                    <p>Si autem HAEC quidem PROPOSITIONVM SVMATVR VNIVERSALIS, ILLA vero
                        PARTICVLARIS, quando ad maiorem quidem extremitatem VNIVERSALIS ponitur et
                        contingens, sive AFFIRMATIVE sive NEGATIVE, PARTICVLARIS autem AFFIRMATIVE
                        et inesse, erit syllogismus perfectus, VELVT et cum universales sunt
                        termini. Demonstratio autem eadem quae et prius. Quando autem VNIVERSALIS
                        quidem fuerit ad maiorem extremitatem, inesse autem et non contingens,
                        ALTERA vero PARTICVLARIS et contingens, sive negativae sive affirmativae
                        ponantur utraeque, sive haec quidem NEGATIVE, illa vero AFFIRMATIVE, SEMPER
                        erit syllogismus imperfectus. Verum ALII quidem per impossibile OSTENDVNTVR,
                        ALII vero per conversionem contingentis, quemadmodum in prioribus. Erit
                        autem syllogismus per conversionem et quando HAEC QVIDEM universalis ad
                        maiorem extremitatem posita SIGNIFICAT inesse vel non inesse, ILLA VERO
                        particularis * privativa SIGNIFICAT contingere; ut si "a" quidem omni "b"
                        inest AVT non inest, "b" autem alicui "c" contingit non inesse; conversa
                        enim "b" "c" secundum CONTINGENS fit syllogismus. Quando autem non inesse
                        SIGNIFICAT PARTICVLARIS *, non erit syllogismus. Termini inesse * 'album,
                        animal, nix', non inesse autem 'album, animal, pix'. Per INFINITA enim
                        sumenda demonstratio. Si autem universale quidem ponatur ad minorem
                        extremitatem, particulare autem ad maiorem, sive PRIVATIVE sive AFFIRMATIVE
                        sive DE CONTINGENTI sive inesse *, nullo modo erit syllogismus.</p>
                    <p>Nec cum particulares vel indefinitae ponuntur propositiones sive CONTINGENTIS
                        * sive EARVM QVAE SVNT inesse seu permutatim, nec sic erit syllogismus.
                        Demonstratio autem eadem quae et in prioribus. Termini autem communes inesse
                        quidem ex necessitate 'animal, album, homo', non contingere vero 'animal,
                        album, VESTIS'. Manifestum igitur <supplied>quoniam</supplied> universali
                        QVIDEM posito ad maiorem extremitatem semper fit syllogismus, ad minorem
                        autem numquam ullo modo.</p>
                </div>
                <div type="cap" n="16">
                    <p>* Quando autem haec quidem propositionum ex necessitate inesse vel non
                        inesse, illa vero contingere significat, syllogismus quidem erit hoc modo se
                        HABENTIBVS terminis, et perfectus quando ad minorem extremitatem ponitur
                        necessarium; conclusio autem si praedicativi quidem sint termini,
                        contingentis et non inesse erit sive universaliter sive non universaliter
                        ponantur; si autem * ALTER quidem affirmativus, ALTER vero privativus,
                        quando affirmativus quidem fuerit necessarius, contingentis et non eius quod
                        * non INEST, quando autem privativus, et contingentis non inesse et non
                        inesse, sive universales sive non universales sint termini; contingere autem
                        in conclusione eodem modo accipiendum est quo ET in prioribus. * Ex
                        necessitate AVTEM non inesse non erit syllogismus; aliud enim est non ex
                        necessitate inesse et ex necessitate non inesse.</p>
                    <p>Quoniam igitur VNIVERSALIBVS existentibus terminis non fit conclusio
                        necessaria, manifestum EST. Insit enim "a" omni "b" ex necessitate, "b"
                        autem contingat omni "c"; erit igitur syllogismus imperfectus quoniam "a"
                        contingit omni "c" inesse. Quoniam autem EST imperfectus, ex demonstratione
                        palam EST; AD EVNDEM enim MODVM ostendetur AD QVEM * in prioribus. Rursum
                        "a" quidem contingat omni "b" inesse, "b" autem omni "c" insit ex
                        necessitate. Erit itaque syllogismus quoniam "a" contingit omni "c" inesse,
                        sed non quoniam inest, et perfectus sed NEC imperfectus; statim enim
                        perficitur per ILLAS QVAE AB INITIO SVNT propositiones.</p>
                    <p>Si autem non similis figurae sint propositiones, sit primum privativa
                        necessaria, et "a" quidem contingat nulli "b" ex necessitate, "b" autem
                        contingat omni "c". Necesse est igitur "a" nulli "c" inesse. Ponatur enim
                        inesse aut omni aut alicui; DICEBATVR autem contingere nulli "b". Quoniam
                        IGITVR convertitur privativa, et "b" nulli "a" CONTINGET; "a" autem PERMANET
                        inesse "c" aut omni aut alicui; quare nulli aut non omni "c" continget "b"
                        inesse, sed INERAT omni ex principio. Manifestum IGITVR quoniam et
                        CONTINGENTIS non inesse fit syllogismus, siquidem et non inesse. Rursum, sit
                        affirmativa propositio necessaria, et "a" quidem contingat nulli "b" inesse,
                        "b" autem insit omni "c" ex necessitate. Ergo ERIT syllogismus * perfectus,
                        sed non eius quod non INEST sed * quod CONTINGIT non inesse; nam *
                        propositio sic POSITA est quae a maiore est extremitate, et ad impossibile
                        non est NECESSARIA; nam si ponatur "a" inesse nulli "c", MANET autem et "a"
                        nulli "b" contingere inesse, nihil accidit PROPTER HOC impossibile. Si autem
                        ad minorem extremitatem ponatur PRIVATIVA, quando contingere quidem
                        SIGNIFICAT syllogismus erit per conversionem quemadmodum in prioribus,
                        quando autem non contingere, non erit. Nec quando utraque quidem PONITVR
                        privativa, SI non ERIT * contingens * ad minorem. Termini autem idem, inesse
                        quidem 'album, animal, nix', non inesse autem 'album, animal, pix'.</p>
                    <p>Eodem autem modo se habebit et in particularibus syllogismis. Quando enim
                        fuerit privativa necessaria, et conclusio erit EIVS QVOD non INEST, ut si
                        "a" quidem nulli "b" contingat inesse, "b" autem alicui "c" contingat
                        inesse, necesse est "a" alicui eorum quae sunt "c" non inesse. Si enim omni
                        inest, contingit autem nulli "b",* "b" nulli "a" contingit inesse. Quare si
                        omni "c" inest "a", nulli "c" contingit "b". Sed PONEBATVR alicui inesse.
                        Quando autem particularis affirmativa necessaria est, * in privativo
                        syllogismo, ut "b" "c", aut universalis in affirmativo, ut "a" "b", non erit
                        inesse syllogismus. Demonstratio autem eadem quae et in prioribus. Si autem
                        universale * PONITVR ad minorem extremitatem vel affirmativum vel privativum
                        contingens, particulare autem necessarium, non erit syllogismus. Termini
                        autem inesse quidem ex necessitate 'animal, album, homo'; non CONTINGENTIS
                        autem 'animal, album, VESTIS'. Quando autem universale quidem sit
                        necessarium, particulare autem contingens, cum privativum quidem FVERIT
                        universale, inesse quidem termini 'animal, album, corvus', non inesse autem
                        'animal, album, pix'; cum autem affirmativum inesse quidem 'animal, album,
                        cygnus', non contingere autem 'animal, album, nix'. Nec quando indefinitae
                        sumuntur propositiones aut utraeque particulares, nec sic erit syllogismus.
                        Termini * communes inesse quidem 'animal, album, homo', non inesse autem
                        'animal, album, inanimatum'. Et ENIM animal alicui albo, album AVTEM
                        inanimato alicui et necessarium EST inesse et non contingit inesse; et in
                        contingenti similiter. Quare ad omnia utiles sunt termini.</p>
                    <p>Manifestum EST IGITVR ex iis quae dicta sunt quoniam similiter habentibus se
                        terminis et in HOC quod INEST et in necessariis * fit et non fit
                        syllogismus, verum secundum inesse quidem posita privativa propositione,
                        eius quod CONTINGIT erat syllogismus, secundum necessarium autem privativa,
                        et CONTINGENTIS et non inesse. Palam autem * quoniam omnes imperfecti SVNT
                        syllogismi et quoniam perficiuntur per praedictas figuras.</p>
                </div>
                <div type="cap" n="30">
                    <p>Ergo methodus quidem de omnibus eadem est et circa philosophiam et circa
                        artem quamlibet et disciplinam; oportet enim quae insunt et quibus insunt
                        circa unumquodque colligere, et his VT PLVRIMIS habundare, et haec per tres
                        terminos considerare, destruentem quidem sic, construentem vero sic, et
                        secundum veritatem quidem ex his quae secundum veritatem SCRIPTA sunt
                        inesse, ad dialecticos autem syllogismos ex propositionibus quae sunt
                        secundum opinionem. Principia autem syllogismorum universaliter quidem dicta
                        sunt, et quomodo se habeant et quomodo oportet inquirere ea, quatenus non
                        ASPICIAMVS ad omnia quae DICVNTVR, neque ad eadem construentes et
                        destruentes, NEQVE construentes * de omni aut aliquo et destruentes, ab
                        omnibus aut aliquibus, sed ad pauciora et determinata, secundum singulum
                        autem EORVM QVAE SVNT ELIGERE, ut de bono aut disciplina. PROPRIE autem in
                        unaquaque sunt PLVRES. Quare principia quidem quae sunt circa singula
                        EXPERIMENTO est tradere, dico autem ut astrologicam quidem experientiam
                        ASTROLOGICA DISCIPLINA (sumptis enim sufficienter apparentibus sic inventae
                        sunt astrologicae demonstrationes), similiter autem et circa aliam quamlibet
                        se habet et artem et disciplinam; quare si sumantur quae insunt circa
                        singulum, nostrum est iam demonstrationem prompte declarare. Si enim nihil
                        secundum historiam omittatur eorum quae subtiliter et vere insunt rebus,
                        habebimus de omni cuius quidem est demonstratio, hanc invenire et
                        demonstrare, cuius autem non nata est demonstratio, hoc facere
                        manifestum.</p>
                    <p>Vniversaliter ergo, quo oportet modo propositiones eligere, paene dictum est;
                        studiose autem pertransivimus in eo negotio quod circa dialecticam est.</p>
                </div>
                <div type="cap" n="31">
                    <p>Quoniam autem divisio per genera parva quaedam particula est dictae methodi,
                        facile videre; est enim divisio velut infirmus syllogismus; nam quod oportet
                        quidem ostendere petit, syllogizat vero semper aliquid superiorum. Primum
                        autem idem hoc latuit omnes utentes ea, et suadere conati sunt VELVT ESSET
                        possibile de substantia demonstrationem fieri et DE eo quod EST quid est.
                        Quare neque quoniam CONTINGEBAT syllogizare EOS QVI DIVIDVNT intellexerunt,
                        neque quoniam sic contingebat QVEMADMODVM diximus. Ergo in demonstrationibus
                        quidem, cum oportet quid syllogizare ESSE, oportet medium per quod fit
                        syllogismus, ET minus semper esse et * de tota priori extremitate; divisio
                        autem e contrario FIT; nam VNIVERSALIVS sumit medium. Sit enim 'animal'
                        quidem in quo "a", 'mortale' autem in quo "b", et 'immortale' in quo "c",
                        'homo' vero cuius terminum oportet sumere in quo "d". Omne ergo animal
                        ACCIPIT aut mortale aut immortale; hoc autem est, quicquid est "a", omne
                        esse aut "b" aut "c". Rursus hominem semper QVI DIVIDIT ponit animal esse,
                        quare de "d" sumit "a" esse. Ergo syllogismus quidem est quoniam "d" aut "b"
                        aut "c" omne est, quare hominem aut mortalem aut immortalem oportet sumere;
                        * mortale quidem aut immortale necessarium est esse, animal mortale autem
                        non necessarium esse, sed petitur; hoc autem erat quod oportebat
                        syllogizare. Et rursum QVI PONIT "a" quidem 'animal mortale', in quo autem
                        "b" 'pedes habens', in quo autem "c" 'non habens pedes', 'hominem' vero "d",
                        similiter sumit "a" quidem aut in "b" aut in "c"esse (omne enim animal
                        mortale aut pedes habens aut non habens pedes est), de "d" autem "a" (nam
                        hominem animal mortale sumpsit esse); quare pedes habens aut non habens
                        pedes esse animal necesse est hominem, pedes habens autem non necesse, sed
                        sumit; hoc autem erat quod oportebat rursum ostendere. Et ad hunc modum
                        semper dividentibus universale quidem accidit eis medium sumere, de quo *
                        oportebat ostendere et differentias extremitates. Finem AVTEM, quoniam hoc
                        est homo AVT quicquid ERIT quod quaeritur, nihil autem dicunt planum ut
                        necessarium ESSE; ET ENIM aliam viam faciunt omnem, NEQVE CONTINGENTES
                        idoneitates OPINANTES INESSE.</p>
                    <p>Manifestum autem quoniam neque destruere hac via est, neque de accidente
                        aliquid AVT DE proprio syllogizare, neque de genere, neque in quibus
                        ignoratur utrum hoc modo aut illo se habeat, ut putas ne diameter ASYMMETER
                        AVT SYMMETER EST. Si enim sumat quoniam omnis longitudo vel SYMMETER EST vel
                        ASYMMETER, diameter autem longitudo, syllogizatum est quoniam vel ASYMMETER
                        vel SYMMETER est diameter. Si autem sumat 'ASYMMETER', quod oportebat
                        syllogizare sumet. Non ergo est ostendere; nam via quidem haec, per hanc
                        autem non est ostendere SYMMETRVM AVT ASYMMETRVM. In quo "a" 'longitudo',
                        "b" 'AVT SYMMETER AVT ASYMMETER', 'diameter' "c". Manifestum est igitur
                        quoniam neque ad omnem considerationem CONGRVIT INQVISITIONIS modus, neque
                        in quibus maxime videtur convenire, in his est utilis. Ex quibus ergo
                        demonstrationes fiunt, et quomodo, et ad quae perspiciendum secundum
                        unamquamque propositionem, manifestum ex praedictis.</p>
                </div>
                <div type="cap" n="38">
                    <p>Reduplicatum autem in propositionibus ad primam extremitatem ponendum, non ad
                        medium. Dico autem ut, si fiat syllogismus quoniam iustitiae est DISCIPLINA
                        quoniam bonum, * in eo 'quod bonum' ad primam extremitatem ponendum. Sit
                        enim "a" 'DISCIPLINA quoniam bonum', in quo autem "b" 'bonum', in quo vero
                        "c" 'iustitia'. Ergo "a" verum est de "b" praedicari; nam boni est
                        DISCIPLINA quoniam bonum. Sed et "b" de "c"; nam iustitia quod bonum est.
                        Sic ergo fit resolutio. Si autem ad "b" ponatur 'quoniam bonum', non erit;
                        nam "a" quidem de "b" verum erit, "b" autem de "c" non erit verum; nam bonum
                        quoniam bonum praedicare de iustitia falsum et non intelligibile. Similiter
                        autem et si salubre ostendatur quoniam DISCIPLINATVM est in eo quod bonum,
                        aut hircocervus in eo quod non existens, aut homo corruptibile in eo quod
                        sensibile; in omnibus enim praedicatis ad extremum reduplicatio est
                        ponenda.</p>
                    <p>Non est autem eadem positio terminorum quando simpliciter quid SYLLOGIZATVM
                        FVERIT et quando hoc aliquid aut quo aut quomodo, dico autem ut quando bonum
                        DISCIPLINATVM OSTENSVM ERIT, et quando DISCIPLINATVM quoniam bonum; sed si
                        simpliciter quidem DISCIPLINATVM ostensum est, medium ponendum 'ens', si
                        autem quoniam bonum, 'quid ens'. Sit enim "a" quidem 'DISCIPLINA quoniam
                        quid ens', in quo autem "b" 'ens quid', in quo autem "c" 'bonum'. Verum ergo
                        "a" de "b" praedicare; erat enim DISCIPLINA alicuius entis quoniam quid ens.
                        Sed et "b" de "c"; nam in quo "c" 'bonum quid'. Quare et "a" de "c"; erit
                        ergo DISCIPLINA boni quoniam bonum; erat enim quid ens propriae substantiae
                        signum; si autem 'ens' medium positum sit et ad extremum 'ens' simpliciter
                        et non 'quid ens' dictum sit, non erit syllogismus quoniam est DISCIPLINA
                        boni quoniam bonum, sed quoniam ens; ut si sit in quo "a" 'DISCIPLINA
                        quoniam ens', in quo "b" 'ens', in quo "c" 'bonum'. Manifestum ergo quoniam
                        in particularibus syllogismis sic sumendi sunt termini.</p>
                </div>
                <div type="cap" n="39">
                    <p>Oportet autem ET accipere quae idem valent, nomina pro nominibus et orationes
                        pro orationibus, et nomen et orationem, et semper pro oratione nomen
                        ACCIPERE; facilior enim est TERMINORVM EXPOSITIO. Vt si nihil differt dicere
                        suspicabile opinabilis non esse genus, aut non esse idem quod suspicabile
                        quid opinabile (nam idem QVOD SIGNIFICATVR) pro oratione dicta 'suspicabile'
                        et 'opinabile' termini ponendi sunt.</p>
                </div>
                <div type="cap" n="40">
                    <p>Quoniam vero non est idem esse voluptatem bonum et esse voluptatem quod
                        bonum, non similiter ponendum terminos; sed si est syllogismus quoniam
                        voluptas bonum *, terminum ponendum 'bonum'; si autem quoniam quod bonum,
                        'quod bonum' Similiter autem et in aliis.</p>
                </div>
                <div type="cap" n="41">
                    <p>Non est autem idem neque esse neque dicere, quoniam cui "b" inest, huic
                        QVOQVE omni "a" inest, et dicere cui 'omni "b" inest' et 'A inest omni';
                        nihil enim prohibet "b" inesse "c", non omni autem. Vt sit "b" quidem
                        'pulchrum', "c" autem 'album'. Si igitur alicui albo inest pulchrum, verum
                        est dicere quoniam albo inest pulchrum, sed non omni fortasse. Si ergo "a"
                        inest "b", non omni autem de quo "b", neque si omni "c" inest "b" neque si
                        solum alicui, necesse est "a" non QVIA non omni, sed nec inesse "c". Si
                        autem de QVOCVMQVE "b" dicitur vere, huic omni "a" inest, accidet "a", de
                        quo omni "b" dicitur, de eo omni dici. Si autem "a" dicatur DE OMNI de quo
                        "b" dicitur, nihil prohibet * ei quod est "c" INESSE "b", "A" AVTEM NON OMNI
                        AVT omnino non inesse. In tribus igitur terminis manifestum quoniam de quo
                        "b" OMNI et "a" dicitur, hoc est, de quocumque "b" dicitur, de omnibus
                        dicitur et "a". Et si "b" quidem de omni, et "a" similiter; si autem non de
                        omni, non necesse est "a" de omni.</p>
                    <p>Non oportet autem arbitrari propter expositionem ALIQVID ACCIDERE
                        inconveniens; NON enim LABOREMVS IN eo quod hoc aliquid sit, sed quemadmodum
                        geometer pedalem et rectam hanc esse et sine latitudine dicit quae non est,
                        sed non sic utitur ut ex his syllogizans. Omnino enim quod non est ut totum
                        ad partem et aliud ad hoc ut pars ad totum, ex nullo talium ostendit
                        DEMONSTRATOR, neque enim fit syllogismus. Expositione autem SIC utimur * ut
                        sentiat QVI DISCIT; non enim sic ut sine his non possibile sit demonstrare,
                        quemadmodum ex quibus est syllogismus.</p>
                </div>
                <div type="cap" n="42">
                    <p>Non lateat autem nos quoniam in eodem syllogismo non omnes conclusiones per
                        unam eandem figuram sunt, sed haec quidem per hanc, illa vero per aliam.
                        Palam ergo quoniam et resolutiones ex his faciendae. Quoniam autem non omnis
                        propositio in omni figura sed in unaquaque sunt dispositae, manifestum ex
                        conclusione in qua figura sit quaerendum.</p>
                </div>
                <div type="cap" n="43">
                    <p>AD DEFINITIONES AVTEM ORATIONVM quaecumque ad unum quid sunt REDARGVTAE eorum
                        QVI sunt in termino, ad quod REDARGVTVM EST TERMINVM PONENDVM et non totam
                        orationem; minus enim continget conturbari propter longitudinem, ut si aquam
                        ostendit quoniam * humidus potus; potum et aquam terminos ponendum.</p>
                </div>
                <div type="cap" n="44">
                    <p>Amplius autem ex hypothesi syllogismos non est temptandum reducere; NAM NON
                        est ex HIS QVAE POSITA SVNT reducere; non enim per SYLLOGISMOS ostensi sunt
                        sed AD placitum concessi omnes. Vt, si quis PONAT, si una quaedam potestas
                        non SIT contrariorum, neque disciplinam unam esse, deinde disputet quoniam
                        non est una potestas contrariorum, ut * sanativi et aegrotativi; simul enim
                        erit idem sanativum et aegrotativum. Quoniam ergo non est una CONTRARIORVM
                        OMNIVM potestas, ostensum est, quoniam autem disciplina non est, non est
                        ostensum; quamvis confiteri sit necesse; AT non ex syllogismo, SED ex
                        CONDITIONE. Hoc igitur non est reducere, quoniam autem nec una potestas,
                        est; sic enim fortasse ET FVIT syllogismus, illud autem CONDITIO.</p>
                    <p>Similiter autem et in his quae per impossibile CONCLVDVNTVR; nam neque hos
                        est resolvere, sed ad impossibile quidem deductionem est (syllogismo enim
                        monstratur), alterum autem non est; EX CONDITIONE ENIM CONCLVDITVR.
                        Differunt autem a praedictis quoniam in illis quidem oportet prius
                        confiteri, si debeant CONCEDERE, ut si ostendatur una potestas contrariorum,
                        et disciplinam esse eandem; hic autem et non prius confessi concedent eo
                        quod manifestum sit falsum, ut posito diametro SYMMETRO EO QVOD imparia
                        aequalia SINT paribus.</p>
                    <p>PLVRES autem et diversi CONCLVDVNTVR ex conditione, quos perspicere oportet
                        et pernotare aperte. Quae ergo horum differentiae et quotiens fiunt qui sunt
                        ex hypothesi postea dicemus; nunc autem tantum sit nobis manifestum quoniam
                        non est resolvere in figuras huiusmodi syllogismos. Et ob quam causam
                        diximus.</p>
                </div>
            </div>
            <div type="lib" n="II">
                <div type="cap" n="15">
                    <p><supplied><gap/></supplied>Oportet autem SCIRE quoniam contingit quidem sic
                        opposita sumere QVEMADMODVM diximus omnem disciplinam studiosam esse, et
                        rursum nullam, aut aliquam non studiosam; quod non solet latere. Erit autem
                        per alias interrogationes syllogizare alterum, aut, QVEMADMODVM in Topicis
                        dictum est, sumere. Quoniam autem affirmationum oppositiones sunt tres,
                        sexies accidit opposita sumere, aut omni et nulli aut omni et non omni aut
                        alicui et nulli, et hoc converti in terminis, ut "a" omni "b" et nulli "c",
                        aut omni "c" et nulli "b", aut huic quidem omni illi vero non omni, et
                        rursum hoc converti secundum terminos. Similiter autem et in tertia figura.
                        Quare manifestum et quotiens et in quibus figuris contingit per oppositas
                        propositiones fieri syllogismum.</p>
                    <p>Manifestum etiam quoniam ex falsis quidem est verum syllogizare, quemadmodum
                        dictum est prius, ex oppositis autem non est; semper enim CONTRARIVS
                        SYLLOGISMVS FIT rei; ut, si est bonum, non esse bonum, aut, si animal, non
                        animal, eo quod ex contradictione est syllogismus et subiecti termini aut
                        idem sunt aut hic quidem totum, ille autem pars. Palam autem et quoniam in
                        paralogismis nihil prohibet fieri hypotheseos contradictionem, ut, si est
                        impar, non esse impar. Nam ex oppositis propositionibus contrarius FVIT
                        syllogismus; si ergo sumpserit huiusmodi, erit hypotheseos contradictio.
                        Oportet autem considerare quoniam sic quidem non est contraria concludere ex
                        SYLLOGISMO VNO ut sit conclusio QVOD non est bonum bonum aut aliud quid
                        tale, nisi statim propositio huiusmodi sumatur (ut omne animal esse album et
                        non album, hominem autem animal), sed assumere oportet contradictionem (ut
                        quoniam omnis disciplina opinio ET NON OPINIO, deinde sumere quoniam
                        medicina disciplina quidem est, nulla autem opinio, quemadmodum
                        REDARGVTIONES fiunt ex duobus syllogismis). Quare esse quidem contraria
                        secundum veritatem quae sumpta sunt, non est alio modo quam hoc, quemadmodum
                        dictum est prius.</p>
                </div>
                <div type="cap" n="16">
                    <p><hi rend="bold">De eo quod est in principio petere.</hi><lb/>In principio
                        autem petere et accipere est quidem, ut in genere sumere, in eo quod non
                        DEMONSTRATVR propositum, hoc autem accidit multipliciter; nam et si omnino
                        non SYLLOGIZATVR et si per ignotiora aut similiter ignota, et si per
                        posteriora quod prius est; demonstratio enim et ex notioribus et prioribus
                        est. Horum ergo NIHIL est petere quod ex principio; sed quia haec quidem per
                        se nata sunt cognosci, illa vero per alia (nam principia quidem per se, quae
                        autem sunt sub principiis, per alia), quando quod non per se notum est per
                        se aliquis conatur ostendere, tunc petit quod ex principio. Hoc autem est
                        SIC QVIDEM facere ut statim probet quod propositum est, contingit autem et
                        TRANSGREDIENTES AD alia EORVM quae nata sunt per illud ostendi per haec
                        demonstrare quod EST ex principio; ut si "a" ostendatur per "b", et "b" per
                        "c", "c" autem natum sit ostendi per "a"; accidit enim idem "a" per se
                        monstrare eos qui sic syllogizant. Quod faciunt qui parallilas arbitrantur
                        scribere; latent enim IDEM se ipsos talia sumentes quae non VALENT
                        demonstrare CVM non sint parallilae. Quare accidit sic syllogizantibus
                        singulum esse dicere si est singulum; sic autem omne erit per se notum; quod
                        est impossibile.</p>
                    <p>Si ergo aliquis, dubio quoniam "a" inest "c", similiter autem et quoniam "b",
                        petat "a" inesse "b", nondum manifestum si quod in principio est petat, sed
                        quoniam non demonstravit manifestum; non enim est principium demonstrationis
                        quod similiter est INCERTVM. Si autem "b" ad "c" sic se habet ut idem sit,
                        aut palam quoniam convertuntur, aut inest alterum alteri, quod in principio
                        est petit. Nam et quoniam "a" inest "b" per illa monstrabit, si convertantur
                        (nunc autem hoc prohibet, sed non modus). Si autem hoc FACIAT, quod dictum
                        est faciet et convertetur per tres. Similiter autem et si "b" SVMPSERIT
                        inesse "c", CVM similiter SIT INCERTVM velut et si "a", nondum quod ex
                        principio, sed non demonstrat. Si autem idem sit "a" et "b" aut in eo quod
                        convertuntur aut in eo quod SEQVITVR "A" EI QVOD EST "b", quod est ex
                        principio petit propter eandem causam; nam ex principio quid valet, dictum
                        est nobis, quoniam per se MONSTRATVR quod non est per se manifestum.</p>
                    <p>Si ergo est in principio petere per se monstrare quod non per se est
                        manifestum, hoc autem est non ostendere, quando similiter dubia sunt quod
                        monstratur et per quod monstratur, vel in eo quod eadem eidem vel in eo quod
                        idem eisdem inesse sumit, in media quidem figura et tertia utrimque
                        continget quod est in principio petere, in praedicativo autem syllogismo et
                        in tertia et in prima. Quando autem negative, quando eadem ab eodem; et non
                        similiter utraeque propositiones (similiter autem et in media) eo quod non
                        convertuntur termini secundum negativos syllogismos. Est autem in principio
                        petere in demonstrationibus quidem quae secundum veritatem sic se habent, in
                        dialecticis autem quae secundum opinionem.</p>
                </div>
                <div type="cap" n="17">
                    <p><hi rend="bold">De non propter hoc accidere falsum.</hi><lb/>Non propter hoc
                        autem accidere falsum, quod saepe in disputationibus solemus dicere, primum
                        quidem est in ad impossibile syllogismis, quando ad contradictionem est
                        huius quod DEMONSTRATVM est EA QVAE EST AD impossibile. Nam neque qui non
                        contradicit dicet non propter hoc, sed quoniam falsum aliquid positum est
                        EORVM QVAE PRIVS, neque in EA QVAE OSTENDIT; non enim ponit quod
                        contradixit. Amplius autem quando interimitur aliquid ostensive per "a" "b"
                        "c", non est dicere QVOD non propter hoc quod positum est factus est
                        syllogismus. Nam non propter hoc fieri tunc dicimus, quando interempto hoc
                        nihil minus concluditur syllogismus, quod non est in ostensivis; interempta
                        enim positione, nec qui ad hanc est erit syllogismus. Manifestum igitur
                        quoniam in his quae ad impossibile dicitur non propter hoc, ET quando sic se
                        habet ad impossibile quae ex principio est hypothesis ut et cum sit et cum
                        non sit haec nihil minus accidit impossibile.</p>
                    <p>Ergo manifestissimus quidem modus est non propter positionem esse falsum,
                        quando AB HYPOTHESI INCONIVNCTVS est a mediis ad impossibile SYLLOGISMVS,
                        quod dictum est in Topicis. Quod enim non est causa ut causam ponere hoc
                        est, ut si volens ostendere quoniam ASYMMETRVM est DIAMETRVM, conetur
                        Zenonis RATIONEM, quoniam non est moveri, et ad hoc INDVCAT impossibile;
                        nullo enim modo NVSQVAM continuum est falsum LOCVTIONI QVAE ex principio
                        EST. Alius autem modus, si continuum quidem sit impossibile hypothesi, non
                        tamen propter illam accidat. Hoc enim possibile est FIERI et in hoc quod
                        superius et in hoc quod inferius SVMENTI continuum, ut si "a" ponatur inesse
                        "b", "b" autem "c", "c" vero "d", hoc autem sit falsum, scilicet "b" inesse
                        "d". Nam si, ablato "a", nihil minus inest "b" "c" et "c" "d", non erit
                        falsum propter EAM QVAE EST EX PRINCIPIO hypothesim. Aut rursum, si quis in
                        SVPERIORI sumat continuum, ut si "a" quidem "b", "e" autem "a", "f" vero
                        "e", falsum autem sit "f" inesse "a"; nam et sic nihil minus erit
                        impossibile interempta QVAE EST ex principio hypothesi. Sed oportet ad eos
                        qui ex principio sunt terminos copulare impossibile; sic enim erit propter
                        hypothesim, ut INFERIORI quidem SVMENTI continuum ad praedicatum TERMINORVM
                        (nam si impossibile est "a" inesse "d", INTEREMPTO "a" non AMPLIVS erit
                        falsum); in SVPERIORI autem, de quo praedicatur (nam si "f" non possibile
                        est inesse "b", INTEREMPTO "b" non ERIT AMPLIVS impossibile). Similiter
                        autem et cum privativi sunt syllogismi.</p>
                    <p>Manifestum ergo quoniam, cum impossibile non ad EOS QVI SVNT EX PRINCIPIO
                        terminos est, non propter positionem accidit falsum. Aut nec sic semper
                        propter hypothesim erit falsum; ET ENIM si non EI QVOD EST "b" sed "k"
                        POSITVM EST INESSE "A", "k" autem "c" et hoc "d", et sic erat impossibile,
                        et sic manet impossibile (similiter autem et in SVRSVM SVMENTI terminos);
                        quare, quoniam et cum est et cum non est hoc accidit impossibile, non erit
                        propter positionem. Aut cum non est hoc, nihil minus fieri falsum non sic
                        sumendum ut alio posito ACCIDERE impossibile, sed quando ablato hoc per
                        reliquas propositiones idem clauditur impossibile, eo quod idem falsum
                        accidere per plures hypotheses nihil fortasse inconveniens ut parallilas
                        ACCIDERE et si maior est QVAE INTERIVS EA QVAE EXTERIVS et si triangulus
                        HABET plures rectos duobus.</p>
                </div>
                <div type="cap" n="18">
                    <p><hi rend="bold">De falsa oratione.</hi><lb/>Falsa autem oratio fit propter
                        primum falsum Aut enim ex duabus propositionibus aut ex pluribus omnis est
                        syllogismus. Ergo si ex duabus quidem, harum necesse est alteram aut etiam,
                        utrasque esse falsas; nam ex veris non erat falsus syllogismus. Si vero ex
                        pluribus, ut "c" quidem per "a" "b", haec autem per "d" "e" "f" "g", horum
                        ALIQVID ERIT SVPERIORVM falsum et propter hoc oratio; nam "a" et "b" per
                        illa concluduntur. Quare propter illorum aliquid accidit conclusio et
                        falsum.</p>
                </div>
                <div type="cap" n="19">
                    <p><hi rend="bold">Vt non ab aliquo katasyllogizetur.</hi><lb/>Vt autem non
                        KATASYLLOGIZETVR OBSERVANDVM, quando sine conclusionibus interrogat
                        orationem, ne detur bis idem in propositionibus, eo quod scimus quoniam sine
                        medio syllogismus non fit, medium autem est quod plerumque dicitur. Quomodo
                        autem oportet ad unamquamque conclusionem observare medium, manifestum est
                        hoc quod SCITVR QVALE in unaquaque figura ostenditur. Hoc autem nos non
                        latebit eo quod VIDEMVS quomodo HABEMVS orationem.</p>
                    <p>Oportet autem quod CVSTODIRE ANNVNCIAMVS respondentes, eosdem conantes
                        temptare latere. Hoc autem erit primum quidem, si conclusiones non prius
                        syllogizent, sed sumptis necessariis non manifestae sint; amplius autem si
                        non propinqua interrogent, sed quam maxime longe media. Vt sit OPORTVNVM
                        concludere "a" de "f"; media "b" "c" "d" "e". Non oportet ergo inquirere si
                        "a" "b" et rursum si "b" "c", sed si "d" "e", ET deinde si "b" "c" et sic
                        reliqua. Etsi per unum medium fit syllogismus, a medio incipere; maxime enim
                        sic latebit respondentem.</p>
                </div>
                <div type="cap" n="20">
                    <p>Quoniam autem habemus quando et quomodo habentibus se terminis fit
                        syllogismus, manifestum et quando erit et quando non erit elenchus. Nam
                        omnibus affirmativis vel COMMVTATIM positis responsionibus, ut hac quidem
                        negativa, illa vero affirmativa, contingit fieri elenchum. Erat enim
                        syllogismus et sic et illo modo habentibus se terminis; quare si id quod
                        positum est SIT CONTRARIVM conclusioni, necesse est fieri elenchum; nam
                        elenchus contradictionis syllogismus. Si vero nihil SIT CONCESSVM,
                        impossibile est fieri elenchum; non enim erat syllogismus CVM OMNES TERMINI
                        SINT PRIVATIVI, quare nec elenchus; nam si * elenchus, necesse est
                        syllogismum esse, CVM autem EST syllogismus, non necesse est elenchum.
                        Similiter autem et si nihil POSITVM SIT secundum responsionem universaliter;
                        nam eadem erit definitio elenchi et syllogismi.</p>
                </div>
                <div type="cap" n="21">
                    <p><hi rend="bold">De secundum opinionem fallacia.</hi><lb/>Accidit autem
                        quandoque, quemadmodum in positione terminorum fallebamur, et secundum
                        opinionem fieri fallaciam, ut si CONTINGIT idem pluribus principaliter
                        inesse, et hoc quidem latere aliquem et putare nulli inesse, illud autem
                        scire. Insit ENIM "a" "b" et "c" per se, et haec omni "d" similiter. Ergo si
                        "b" quidem omni putat "a" inesse et hoc "d", "c" autem nulli "a" et hoc omni
                        "d", eiusdem secundum idem habebit DISCIPLINAM et ignorantiam. Rursum si
                        quis fallatur circa ea quae sunt ex eadem coniugatione, ut si "a" inest "b",
                        hoc autem "c" et "c" "d", opinetur autem "a" inesse omni "b" et rursum nulli
                        "c"; simul enim et sciet et non opinabitur inesse. Ergo nihil aliud probat
                        ex his quam quod scit hoc non opinari. Scit enim ALIQVO modo quoniam "a"
                        inest "c" per "b", VT SI VNIVERSALITER HOC QVOD EST particulare; quare quod
                        ALIQVO modo scit, hoc omnino probat non opinari; quod est impossibile.</p>
                    <p>In eo autem quod prius dictum est, si non ex eadem coniugatione SIT medium,
                        secundum utrumque quidem mediorum ambas propositiones non contingit opinari,
                        ut "a" "b" quidem omni, "c" autem nulli, haec autem utraque omni "d".
                        Accidit enim aut simpliciter aut in aliquo contrariam sumere primam
                        propositionem. Si enim cui "b" inest, omni "a" opinatur inesse, "b" autem
                        "d" novit, et quoniam "a" "d" novit. Quare si rursum, cui "c", nulli putat
                        "a" inesse, cui "b" alicui inest, huic non putat "a" inesse. Quod autem omni
                        putat cui "b", rursum alicui non putare cui "b", aut simpliciter aut in
                        aliquo contrarium est.</p>
                    <p>Sic ergo non contingit opinari, secundum utrumque autem unam aut secundum
                        alterum utrasque nihil prohibet, ut "a" omni "b" et "b" "d", et rursum "a"
                        nulli "c". Nam similis huiusmodi fallacia ET VT fallimur circa particulares,
                        ut si "a" omni "b", "b" autem omni "c", "a" omni "c" inerit. Si ergo aliquis
                        novit quoniam "a", cui "b", inest omni, novit et quoniam "c". Sed nihil
                        prohibet ignorare "c" quoniam est, ut si "a" quidem 'duo recti', in quo
                        autem "b" 'triangulus', in quo vero "c" 'sensibilis triangulus'. Opinabitur
                        enim aliquis non esse "c" sciens quoniam omnis triangulus habet DVOBVS
                        RECTIS; quare simul sciet et ignorabit idem. Nam scire OMNIS TRIANGVLVS
                        quoniam duobus rectis non simplex est, sed hoc quidem universalem habet
                        DISCIPLINAM, illud vero singularem. Sic ergo VT VNIVERSALI novit "c" quoniam
                        DVO RECTI, VT SINGVLARI autem non novit; quare non habebit contrarias.
                        Similiter autem et quae in Menone est oratio quoniam disciplina rememoratio.
                        Numquam enim accidit praescire QVOD singulare EST, sed simul * inductione
                        sumere particularium disciplinam velut recognoscentes. Nam quaedam scientes
                        statim scimus quoniam duobus rectis, si scimus quoniam triangulus. Similiter
                        autem et in aliis.</p>
                    <p>Ergo universali quidem speculamur particularia, propria autem non scimus;
                        quare contingit et falli circa ea, verum non contrarie, sed habere quidem
                        universali, decipi autem particulari. Similiter ergo et in praedictis; non
                        enim contraria quae est secundum medium fallacia ei quae est secundum
                        syllogismum DISCIPLINAE, nec quae secundum alterum mediorum est opinio.
                        Nihil enim prohibet scientem et quoniam "a" toti "b" inest, et rursum hoc
                        "c", putare non inesse "a" "c", ut quoniam omnis mula sterilis et haec mula,
                        putare in utero habere hanc; non enim scit quoniam "a" "c", non VIDENS quod
                        est secundum alterum. Quare manifestum quoniam et si hoc quidem novit, illud
                        vero non novit, FALLITVR; quod habent universales ad particulares
                        disciplinas. Nullum enim sensibilium cum extra sensum fit scimus, nec si
                        sentientes FVERIMVS, nisi VT IN VNIVERSALI et in eo quod habet propriam
                        DISCIPLINAM, sed non VT in eo quod egit. Nam scire dicitur tripliciter, aut
                        ut universali aut ut propria aut ut agere; quare et DECIPI totidem modis.
                        Nihil ergo prohibet et scire et DECEPTVM ESSE circa eadem, verum non
                        contraria; quod accidit et ei qui secundum utramque scit propositionem et
                        non pertractavit prius. Nam OPINANS in utero habere mulam non habet secundum
                        actum DISCIPLINAM, NEQVE propter opinionem CONTRARIAM FALLACIAM DISCIPLINAE;
                        syllogismus enim * CONTRARIA FALLACIA universali.</p>
                    <p>Qui autem opinatur QVOD bonum EST MALVM esse, idem opinabitur bonum esse ET
                        malum. Sit enim bonum quidem ESSE in quo "a", malum autem ESSE in quo "b",
                        rursum VERO bonum ESSE in quo "c". Quoniam ergo idem opinatur "b" et "c", et
                        esse "c" "b" opinabitur, et rursum "b" esse "a" similiter, quare et "c" "a".
                        Nam quemadmodum, si SIT verum, de quo "c", "b", et de quo "b", "a", et de
                        "c" "a" verum erat, sic et in OPINARI. Similiter autem et in EO QVOD EST
                        ESSE; nam CVM idem SIT "c" et "b", et rursum "b" et "a", et "c" "a" idem
                        erit; quare et in OPINARI similiter. Ergo hoc quidem necessarium, si quis
                        det primum; sed fortasse illud falsum opinari aliquem QVOD malum EST bonum
                        esse, nisi secundum accidens; multipliciter enim possibile est hoc opinari.
                        Perspiciendum autem hoc melius.</p>
                </div>
                <div type="cap" n="22">
                    <p><hi rend="bold">De conversionibus.</hi><lb/>Quando autem convertuntur
                        extremitates, necesse est et medium converti ad utramque. Si enim "a" de "c"
                        per "b" est, si convertitur et inest, cui "a", omni "c", et "b" "a"
                        convertitur et inest, cui "a", omni "b" per medium "c"; et "c" "b"
                        convertitur per medium "a". Et in non inesse similiter, ut si "b" inest "c",
                        "a" vero non inest "b", neque "a" inerit "c". Si ergo "b" convertatur "a",
                        et "c" "a" convertetur. Sit enim "b" QVOD NON INEST "a"; ergo neque "c" "a";
                        omni enim "c" inerat "b". Et si "b" convertitur "c", et "a" convertitur "c";
                        nam de QVO OMNI "b", et "c". Et si "c" ad "a" convertitur, et "b"
                        convertitur ad "a". Cui enim "b", inest "c"; cui autem "c", "a" non inest.
                        Et solum hoc a conclusione incipit, alia autem non similiter ut in
                        praedicativo syllogismo.</p>
                    <p>Rursum si "a" et "b" convertuntur, et "c" et "d" similiter, omni autem
                        necesse est "a" AVT "c" inesse, et "b" et "d" sic se habebunt ut omni
                        alterum insit. Quoniam enim cui "a", "b", et cui "c", "d", omni autem "a"
                        AVT "c" et non simul, manifestum quoniam et "b" AVT "d" omni et non simul;
                        ut si ingenitum incorruptibile et incorruptibile ingenitum, necesse est quod
                        factum est corruptibile et corruptibile factum esse; duo enim syllogismi
                        consiti sunt. Rursum si omni quidem "a" vel "b" et "c" vel "d", simul autem
                        non insunt, si convertitur "a" et "c", et "b" et "d" convertetur. Nam si
                        alicui non inest "b", cui "d", palam quoniam "a" inest. Si autem "a", et
                        "c"; convertetur enim. Quare simul "c" et "d". Hoc autem impossibile.</p>
                    <p>Quando autem "a" toti "b" et "c" inest et de nullo alio praedicatur, inest
                        autem et "b" omni "c", necesse est "a" et "b" converti; quoniam enim de
                        solis "b" "c" dicitur "a", praedicatur autem "b" et idem de se et de "c",
                        manifestum quoniam de quibus "a", et "b" dicetur omnibus ABSQVE IPSO "A".
                        Rursum quando "a" et "b" toti "c" INEST, convertitur autem "c" "b", necesse
                        est "a" omni "b" inesse; quoniam enim omni "c" "a", "c" autem "b" eo quod
                        convertantur, et "a" omni "b" inerit.</p>
                    <p>Quando autem duo fuerint opposita, VT "a" magis eligendum SIT quam "b", et
                        "d" et "c" similiter, si magis eligenda sint "a" "c" quam "b" "d", "a" magis
                        eligendum quam "d". Similiter enim sequendum "a" et fugiendum "b" (opposita
                        enim) et "c" EI QVOD EST "d" (nam et haec opponuntur). Si ergo "a" ei quod
                        est "d" similiter eligendum, et ei quod est "c" "b" fugiendum; utrumque enim
                        utrique similiter fugiendum SEQVENDO. Quare et ambo "a" "c" et "b" "d".
                        Quando autem magis, non possibile similiter; nam et "b" "d" similiter ERANT.
                        Si autem "d" magis eligendum quam "a", et "b" quam "c" QVOD minus EST
                        fugiendum; nam minus minori opponitur. Magis autem eligendum est maius bonum
                        et minus malum quam minus bonum et maius malum; et universum igitur, "b" "d"
                        magis eligendum quam "a" "c". Nunc autem non est. Ergo "a" magis eligendum
                        quam "d", et "c" igitur minus fugiendum quam "b". Si ergo ELIGAT omnis amans
                        secundum amorem "a" 'sic se habere ut concedere', et 'non concedere' in quo
                        "c", 'AVT concedere' in quo "d", et 'non TALE esse ut concedere', in quo
                        "b", manifestum quoniam "a" huiusmodi esse magis eligendum est quam
                        concedere. Ergo diligi quam COITVM magis eligendum secundum amorem. Magis
                        ergo amor est dilectionis quam EIVS QVOD EST COIRE. Si autem maxime HAEC et
                        finis haec. Ergo EIVS QVOD EST COIRE aut non est omnino aut gratia
                        diligendi; nam et aliae concupiscentiae et artes sic fiunt.</p>
                </div>
                <div type="cap" n="23">
                    <p>Quomodo ergo se habent termini secundum conversiones et in eo quod magis
                        fugiendi vel MAGIS eligendi sunt, manifestum.</p>
                    <p><hi rend="bold">De rhetoricis orationibus.</hi><lb/>Quoniam autem non solum
                        dialectici et demonstrativi syllogismi per praedictas fiunt figuras, sed et
                        rhetorici et simpliciter quaecumque fides et secundum quamque artem, nunc
                        erit dicendum. Omnia enim credimus aut per syllogismum aut ex
                        inductione.</p>
                    <p>* Ergo inductio quidem est * ex inductione syllogismus per alteram alteram
                        extremitatem medio SYLLOGIZARE, ut si eorum quae sunt "a" "c" medium sit
                        "b", per "c" ostendere "a" inesse "b"; sic enim facimus inductiones. Vt sit
                        "a" 'longaevum', in quo autem "b" 'coleram non habere', in quo vero "c"
                        'singulare longaevum', ut 'homo' et 'equus' et 'mulus'. Ergo toti "c" inest
                        "a" (orane enim quod sine colera est longaevum); sed et "b" 'non habere
                        coleram' omni inest "c". Si ergo convertatur "c" ei quod est "b" et non
                        transcendat medium, necesse est "a" inesse "b". Ostensum est enim prius
                        quoniam si duo aliqua eidem insunt, et ad alterum eorum CONVERTATVR
                        extremum, quoniam e CONVERTENTI et alterum inerti praedicatorum. Oportet
                        autem intelligere "c" ex omnibus singularibus compositum; nam inductio per
                        omnia.</p>
                    <p>Est autem huiusmodi syllogismus primae et immediatae propositionis; quarum
                        enim est medium, per medium est syllogismus, quarum vero non est, per
                        inductionem. Et quodam modo opponitur inductio syllogismo; nam hic quidem
                        per medium extremum tertio ostendit, illa autem per tertium extremum medio.
                        Ergo natura quidem prior et evidentior per medium syllogismus, nobis autem
                        manifestior qui per inductionem.</p>
                </div>
                <div type="cap" n="24">
                    <p><hi rend="bold">De exemplo.</hi><lb/>Exemplum autem est quando medio extremum
                        inesse ostenditur per id quod est simile tertio. Oportet autem et medium
                        tertio et primum simili evidentius inesse. Vt sit "a" 'malum', "b" autem
                        'contra confines INTERIMERE bellum', in quo autem "c" 'Athenienses contra
                        Thebanos', in quo vero "d" 'Thebanos contra Phocenses'. Si ergo volumus
                        ostendere quoniam Thebanis pugnare malum est, sumendum quoniam contra
                        confines pugnare malum. Huius autem fides ex similibus, ut quoniam Thebanis
                        contra Phocenses. Quoniam ergo contra confines malum, contra Thebanos autem
                        contra confines est, manifestum quoniam contra Thebanos pugnare malum.
                        Quoniam ergo "b" "c" et "d" inest, manifestum (utrumque enim contra confines
                        INTERIMERE bellum), et quoniam "a" "d" (Thebanis enim non CONVENIT contra
                        Phocenses bellum); quoniam autem "a" inest "b" per "d" ostendetur. Eodem
                        autem modo et si per plura simila fides fiat medii ad extremum. Manifestum
                        igitur quoniam exemplum est neque ut pars ad totum neque ut totum ad partem,
                        sed ut pars ad partem, quando ambo quidem insunt sub eodem, evidens autem
                        alterum. Et differt inductione quoniam haec quidem ex omnibus individuis
                        extremum ostendebat inesse medio et ad extremum non copulabat syllogismum,
                        hoc autem et copulat et non ex omnibus ostendit.</p>
                </div>
                <div type="cap" n="25">
                    <p><hi rend="bold">De deductione.</hi><lb/>DEDVCTIO autem est quando medio
                        quidem primum palam est inesse, postremo autem medium dubium quidem,
                        similiter autem credibile vel magis conclusione. Amplius si pauciora sint
                        media postremo et medio; omnino enim propinquius esse accidit scientiae; ut
                        sit "a" 'docibile', in quo "b" 'disciplina', "c" 'iustitia'. Ergo
                        disciplina, quoniam DOCIBILE, manifestum; virtus autem si disciplina,
                        dubium. Si ergo similiter AVT magis credibile sit "b" "c" quam "a" "c",
                        DEDVCTIO est; propinquius enim scientiae eo quod assumpserint "a" "c"
                        DISCIPLINAM, prius non habentes. Aut rursum si pauciora media sint "b" "c";
                        nam et sic propinquius EST scientiae. Vt si "d" sit 'quadrangulari', in quo
                        autem "e" 'recta linea', in quo "f" 'circulus'; si ergo eius quod est "e"
                        "f" unum solum sit medium per lunares figuras aequalem fieri rectae linea
                        circulum, propius erit scientiae. Quando autem neque credibilius est "b" "c"
                        quam "a" "c" neque pauca media, non dico DEDVCTIONEM; neque quando immediata
                        est "b" "c"; disciplina enim QVOD HVIVSMODI EST.</p>
                </div>
                <div type="cap" n="26">
                    <p><hi rend="bold">De instantia.</hi><lb/>Instantia autem est propositio
                        propositioni contraria. Differt autem a propositione, quoniam instantiam
                        quidem contingit esse in parte, propositionem autem aut omnino non contingit
                        aut non in universalibus syllogismis. Fertur autem instantia duobus modis et
                        per duas figuras; duobus modis quoniam aut universalis aut particularis
                        omnis instantia; ex duabus autem figuris quoniam oppositae feruntur
                        propositioni, opposita autem in prima et tertia figura concluduntur solis.
                        Nam quando probant omni inesse, instamus quoniam nulli aut quoniam alicui
                        non inest; horum autem nulli quidem ex prima figura, alicui autem non ex
                        postrema. Vt sit "a" 'unam esse disciplinam', in quo "b" 'contraria';
                        propositio IGITVR unam esse contrariorum disciplinam, aut quoniam omnino non
                        eadem est oppositorum instant, contraria autem opposita, quare fit prima
                        figura, aut quoniam noti et ignoti non una; haec autem tertia; nam SECVNDVM
                        TERTIVM NOTVM et IGNOTVM, contraria quidem esse verum, unam autem eorum
                        disciplinam esse falsum. Rursum in privativa propositione similiter.
                        Probante enim non esse CONTRARIORVM VNAM disciplinam, aut quoniam omnium
                        oppositorum aut quoniam aliquorum contrariorum est eadem disciplina dicimus,
                        ut sanativi et aegrotativi; ergo omnium quidem ex prima, aliquorum vero ex
                        tertia figura.</p>
                    <p>Simpliciter enim in omnibus universaliter quidem INSTANTIBVS necesse est
                        PROTENDENTI AD VNIVERSALIS contradictionem dicere, ut si non EANDEM probet
                        contrariorum, omnium dicere oppositorum unam. Sic autem necesse est primam
                        esse figuram; medium enim fit universale ad hoc quod ex principio.
                        Particulariter autem ad hoc QVOD est VNIVERSALITER dicitur propositio, ut
                        noti et ignoti non eandem; nam contraria universale ad haec. Et fit tertia
                        figura; medium enim particulariter sumptum, ut notum et ignotum. Nam ex
                        quibus est syllogizare contrarium, ex his et instantias conamur dicere.
                        Quare et ex his solis figuris ferimus; nam in solis oppositi syllogismi; per
                        mediam enim non FVIT affirmative. Amplius autem et si oratione indigeat
                        PLVRIMA quae est per mediam figuram, ut si non concedat "a" inesse "b" eo
                        quod non SEQVITVR HOC "c". Hoc enim per alias propositiones manifestum; non
                        oportet autem instantiam ad alia CONVERTI, sed statim manifestum habere
                        alteram propositionem. Quapropter et signum ex sola hac figura non est.</p>
                    <p>Perspiciendum autem et de aliis instantiis, ut de iis quae sunt ex contrario
                        et simili et secundum opinionem, et si particularem ex prima vel privativam
                        ex media possibile sumere.</p>
                </div>
                <div type="cap" n="27">
                    <p><hi rend="bold">De signo et ikote.</hi><lb/>IKOS autem et signum non idem
                        est, sed IKOS quidem est propositio probabilis; quod enim ut in pluribus
                        sciunt sic factum vel non factum aut esse aut non esse, hoc est IKOS, aut
                        odire invidentes uel diligere amantes. Signum autem vult esse propositio
                        demonstrativa vel necessaria vel probabilis; nam quo existente * vel quo
                        facto prius vel posterius FVTVRO facta est res, signum est vel esse vel
                        fuisse vel quoniam erit.</p>
                    <p><hi rend="bold">De enthymemate.</hi><lb/>Enthymema ergo est syllogismus ex
                        IKOTIBVS ET signis; accipitur autem signum tripliciter, quotiens et medium
                        in figuris: aut enim ut in prima, aut ut in media, aut ut in tertia; ut
                        ostendere quidem parientem eo quod lac habeat, ex prima figura (medium enim
                        'lac habere', in quo "a" 'parere', "b" 'lac habere', 'mulier' in quo "c");
                        quoniam autem sapientes studiosi, nam Pittacus studiosus, per postremam (in
                        quo "a" 'studiosum', in quo "b" 'sapientes', in quo "c" 'Pittacus'; verum
                        ergo et "a" et "b" de "c" praedicari, sed hoc quidem non dicunt eo quod
                        palam sit, illud vero sumunt); peperisse autem quoniam pallida, per mediam
                        figuram vult esse (quoniam enim sequitur parientes pallor, sequitur autem et
                        hanc, ostensum esse arbitrantur quoniam peperit; 'pallor' in quo "a",
                        'parere' in quo "b", 'mulier' in quo "c").</p>
                    <p>Ergo si una quidem dicatur propositio, signum fit tantum, si autem et altera
                        assumatur, syllogismus, ut quoniam Pittacus liberalis; nam ambitiosi
                        liberales, Pittacus autem ambitiosus. Aut rursum quoniam sapientes boni,
                        Pittacus enim bonus, sed et sapiens. Sic ergo fiunt syllogismi, verum qui
                        per primam quidem figuram insolubilis, si verus sit (universalis enim est),
                        qui autem per postremam solubilis, et si vera sit conclusio, eo quod non est
                        universalis in tertia neque ad rem syllogismus; non enim, si Pittacus
                        studiosus, propter hoc et alios necesse est sapientes esse. Qui vero per
                        mediam figuram semper et omnino solubilis; numquam enim fit syllogismus sic
                        se habentibus terminis; non enim, si quae parit pallida, pallida autem et
                        haec, parere necesse est hanc. Ergo verum quidem in omnibus erit figuris,
                        differentias autem habent iam dictas.</p>
                    <p>Sic dividendum signum, horum autem medium prodigium dicendum (nam prodigium
                        dicunt esse quod scire facit, tale autem maxime medium), aut quae quidem ex
                        extremitatibus signa dicendum, quod autem ex medio prodigium;
                        probabilissimum enim et maxime verum quod est per primam figuram.</p>
                    <p><hi rend="bold">De naturam cognoscere.</hi><lb/>Naturas autem COGNOSCERE
                        possibile est, si quis concedat simul TRANSMVTARE corpus et animam
                        quaecumque NATVRALES sunt passiones; discens enim aliquis fortasse musicam
                        TRANSMVTAVIT * quid animam, sed non eorum quae NATVRALITER nobis est haec
                        passio, sed ut irae et concupiscentiae naturalium motuum. Si ergo et hoc det
                        et unum unius speciei signum esse, et poterimus sumere propriam
                        uniuscuiusque generis passionem et signum, poterimus naturas COGNOSCERE. Si
                        enim est PROPRIE alicui generi individuo existens passio, ut leonibus
                        fortitudo, necesse est et signum esse aliquod; compati enim sibi invicem
                        positum est. Et sit hoc magnas summitates habere; quod et aliis INEST
                        generibus, non totis contingit. Nam signum sic proprium est quoniam totius
                        generis propria est passio, et non solius proprium, sicut solemus dicere.
                        Erit ergo et in alio genere hoc, et erit fortis homo et aliud aliquod
                        animal. Habebit ergo signum; unum enim unius erat. Si ergo haec sunt, et
                        poterimus talia signa colligere in his animalibus quae tantum unam PASSIONEM
                        HABENT ALIQVAM propriam, VNVMQVODQVE autem habet signum, quoniam unum habere
                        necesse est, poterimus naturas COGNOSCERE. Si vero duo HABET propria totum
                        genus, ut leo forte et communicativum, quomodo cognoscemus utrum utrius sit
                        signum eorum SIGNORVM quae specialiter sequuntur AVT si ALICVI ALII NON TOTI
                        ambo, et in quibus non totis utrumque, quando hoc quidem habet, illud autem
                        non? Nam si fortis quidem, liberalis autem non, habet autem duum hoc, palam
                        quoniam et in leone hoc signum fortitudinis.</p>
                    <p>Est ergo naturas COGNOSCERE in prima QVIDEM FIGVRA MEDIVM priori extremitati
                        converti, IN TERTIA autem TRANSCENDERE et non converti, ut sit 'fortitudo'
                        "a", 'summitates magnas' in quo "b", "c" autem 'leo'. Ergo cui "c", "b"
                        omni, sed et aliis. Cui autem "b", "a" omni et non pluribus, sed
                        convertitur; si autem non, non erit unum unius signum.<lb/><hi rend="bold"
                            >Priorum Analyticorum Aristotelis liber secundus explicit.</hi></p>
                </div>
            </div>
        </body>
    </text>

</TEI>
