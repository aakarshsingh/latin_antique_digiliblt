<?xml version="1.0" encoding="UTF-8"?>
<?oxygen RNGSchema="file:teilite.rnc" type="compact"?>
<TEI xmlns="http://www.tei-c.org/ns/1.0">
    <teiHeader>
      <fileDesc>
        <titleStmt>
          <title>De hortis</title>
          <author>Gargilius Martialis</author>
          <respStmt>
            <resp>Correzione linguistica</resp>
            <name>David Paniagua</name>
          </respStmt>
          <respStmt>
            <resp>Codifica XML</resp>
            <name>David Paniagua</name>
          </respStmt>
        </titleStmt>
        <publicationStmt>
          <publisher>DigilibLT</publisher>
          <pubPlace>Vercelli</pubPlace>
          <date>2011</date>
          <availability>
            <p><ref target="http://creativecommons.org/licenses/by-nc-sa/3.0/it/"/></p>
          </availability>
          <idno>dlt000233 </idno>
        </publicationStmt>
        <sourceDesc>
          <p>Q. Gargilii Martialis. De hortis. Introduzione, testo critico, traduzione di Innocenzo Mazzini, Bologna, Pàtron, 1988 (seconda edizione riveduta e aggiornata)</p>
        </sourceDesc>
      </fileDesc>
      <encodingDesc>
        <projectDesc>
          <p>digilibLT. Biblioteca digitale di testi latini tardoantichi.</p>
          <p>Progetto diretto da Raffaella Tabacco (responsabile della ricerca) e Maurizio Lana</p>
        </projectDesc>
        <editorialDecl>
          
          <p><hi rend="bold">Note di trascrizione e codifica del progetto digilibLT </hi></p>
          <p>Abbiamo riportato solo il testo stabilito dall'edizione di riferimento non seguendone
            l'impaginazione. Sono stati invece esclusi dalla digitalizzazione apparati, introduzioni, note
            e commenti e ogni altro contenuto redatto da editori moderni. </p>
          <p> I testi sono stati sottoposti a doppia rilettura integrale per garantire la massima
            correttezza di trascrizione</p>
          <p>Abbiamo normalizzato le U maiuscole in V seguendo invece l'edizione di riferimento per la
            distinzione u/v minuscole.</p>
          <p> Non è stato normalizzato l'uso delle virgolette e dei trattini.</p>
          <p> Non è stata normalizzata la formattazione nell'intero <hi rend="italic">corpus</hi>:
            grassetto, corsivo, spaziatura espansa.</p>
          <p>Sono stati normalizzati e marcati nel modo seguente i diacritici.<lb/> espunzioni:
            <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
            <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
            si visualizzano †testo† e †testo<lb/> lacuna materiale: <![CDATA[<gap/>]]> si visualizza
            [...]<lb/> lacuna integrata dagli editori:
            <![CDATA[<supplied><gap/></supplied> si visualizza <...>]]>
          </p>
          <p>Sono stati marcati i termini in lingua greca
            <![CDATA[<foreign xml:lang="grc">αγβ</foreign>]]>
          </p>
          <p>Ulteriori informazioni sulle norme di trascrizione e codifica su <ref
            target="http://digiliblt.lett.unipmn.it/upload/docs/note_di_trascrizione_e_di_codifica.pdf"
            >Note di trascrizione e codifica di testi latini tardoantichi
            [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
        </editorialDecl>
        
      </encodingDesc>
      <profileDesc>
        <langUsage>
          <language ident="la">Latino</language>
        </langUsage>
      </profileDesc>
    </teiHeader>
  <text>
    <body>
      <div type="cap" n="1"><head><supplied>I DE CYDONEIS</supplied></head>
        <p><milestone unit="par" n="1"/><supplied><gap/></supplied>Verum de fructibus pauca nobis dicenda sunt. Sane ad montium devexa melius proveniunt, non in planis locis <gap/>ura sin ci<gap/> sun <gap/> de raro nunc invenies <gap/> me <gap/> infundunt et na<gap/>nt fa<gap/> ut putant ampliora quae november affert et matura cydonea legenda sunt <gap/> iuncta con<gap/> subinde <gap/> interd<gap/> aut ex <gap/>rere quo <gap/> mi <gap/> capessere <gap/> omne con<gap/> condiri etiam per cydoneum posse qu<gap/> adfirmant ali<gap/> traxisse aliquid olim de sapore adfixi mellis. Aliqui putant et in dolium vini, olla nova conclusa, ut in eo obtecta natent, esse mittenda. At nos non levi pondere adfirmamus quod si melle linantur, in eo melius perseverant et, ubi tempus erit, speciosa exire pollicentur.</p><p>Quidam patina nova sicco gypso separata obruunt. Eadem alii milio sive palea separata demergunt. Sunt qui figularem cretam cum amurca subigunt, soleque siccatis cydoneis inliniri existimant si in loco sicco et frigido reponantur. Multi vel solam cretam sufficere crediderunt, si cum ramulis suis mala detracta et oblita in sole siccentur; ac si quid extra hiaverit, luto contegatur. Servantur et gypso inlita, sed aspera sunt sapore, quamvis et aspectui speciosa procedant. Consentiunt aliqui posse et scrobibus et in doleis  eodem modo quo punica supra vel alia mala servari. Quintilii cydonea in scobe servata diuturna promittunt. Diligentioribus rectissime visum est praemonere ne cum ceteris  pomis cydoneum misceatur. Sibimet censent reponendum, austeritatem eius timentes quae corrumpere solet, ut necesse est, quidquid de proximo adfuerit. Cydoneorum  pondus adeo iumentis praeter cetera infestum est, ut remedia quoque contra haec nullas vires habere conpertum sit.</p>
        <p><milestone unit="par" n="2"/><del>Medicina ex cydoneis. <lb/>Cydonea plurimi medici eustomacha crediderunt. Eadem Dioscorides et diuretica existimat, austeritatis fortasse beneficio. Ceterum styptica comprimere urinam magis quam eicere consuerunt. Cruda austeriora sunt. Cruda itaque et matura coeliacis, dysentericis, sanguinem reiectantibus prosunt in cibo sumpta. Cocuntur et cinere calidissimo farina involuta, et aegris quorum diuturna iam febris est, sine periculo dantur. Thoracis et stomachi tormenta mitigant. Aqua etiam caelesti madescunt<supplied><gap/></supplied>.</del></p></div>
      <div type="cap" n="2"><head><supplied>II DE PERSICIS</supplied></head> 
        <p><milestone unit="par" n="1"/><supplied><gap/></supplied> ossa sererentur. Curtius Iustus et mense ianuario, calidioribus locis, putat posse disponi. Quintilii armenia sola consentiunt ianuario mense ponenda. Graecis omnibus ferme autumnalis satio ratione naturali videtur electa, siquidem eo tempore cum pomis caducis ossa delapsa in novas plantas saepe videamus, sine culturae adminiculis, sua sponte fruticare. Ideoque plerique non ossa, sed poma ipsa, matura, integra, existimant obruenda, ut ea res et ossibus vicem stercoris praebeat et pomis futuris inlibatum saporem, sicuti arbitrantur, adquirant. Tenet quosdam hodieque vana persuasio, ut putant ossa quae dente contacta sunt, aut prorsus extingui, aut infeliciter nasci. Sed frustra id credidisse tunc sentiunt, cum coeperint experimenta consulere.</p>
        <p><milestone unit="par" n="2"/>Sunt qui ab exortu Favoni persicum serere melius existiment. Medio tamen tempore anxius adque sollicite ossa custodiunt. Et quidam primo recentia paucis diebus in cinere mergi patiuntur, ut, quidquid umidi continent, illo siccante, deponant. Post in umbra explicantur et, biduo ventilata, cum terra soluta in qualo vel in fictili vase componuntur. Adque tectum adque oblitum sulco ita infodiunt, ut accessum neque sol, neque ventus inveniat.</p>
        <p><milestone unit="par" n="3"/>Interest autem cuiusmodi statum caeli condicio regionis, calidum frigidumne sortita sit. In calido merito sub ipsum tempus autumni ossa mergantur. Metus enim non est gelum, immo si qua corrupta depereant, frigida relapsa hieme, cessabunt cum, ossibus esterius tempore resolutis, totam germinis sani vitam nuculeus experitur. Mali denique tunc inservire arboribus debent, cum extra hiare coeperint. Huic sationi potest prodesse quod generaliter Celsus agi scribit, ut ossa, priusquam terrae committantur, diebus quinque teneantur aquae innantia. Vt asserventur hiemalibus brumis, subsidium temporis et humoris habemus in ceterum autumni. Idem facere supervacuum est cum iam gelidae hiemis adventu, frigus imberque veniat.</p>
        <p><milestone unit="par" n="4"/>Quolibet caelo et quamvis macro solo persicorum arborem poni Celsus existimat. Idem tamen laetissimas fieri confidit si, remotione loci, blandimentum ceperunt. Curtius  Iustus inriguis et frigidis locis mallet, aquam et adiungit, doleo aliquo supra posito, quod ab Aquilone defendat. Sic enim fieri ut semina pecorum stercus ita ament, ut alia germina. Quintilii calidum aerem persico et humidum solum addunt. Demissa temperies necessaria eis ne siccitas anni ruat et admodum exigua poma constringat, ac frequens umor enormi vastitate et inani sapore distendat. Graecorum celeberrimi auctores inrigua et hortensia ad huic arbori loca destinanda senserunt, ubi humor, manu temperatus, nocens, ita verti potest et ut possit induci. Idem persico solum pingue contrarium tum crediderunt. Calculosum et harena et sabulo proximum conveniet, sicuti ceteris omnibus, quae gummi glutina excludant.</p>
        <p><milestone unit="par" n="5"/>Ordo sationis in persico talis est: crebrior in terra sulcus, duobus intermissis pedibus, aperitur. In quo ossa deponi siccata erecta non altius debent, quam quod amplectitur trium mensura palmorum. Obruta ulterius, germine infirmo, ad superna non scandent. Infigenda autem terrae pars acutior, unde radicis exordium est. Commodissime, quattuor palmis invicem separata, ponuntur. Multi et fimo ossa circundant, aqua leviter adrorant. Robustior tamen, etsi tardior, planta praecepit ex osse quod simpliciter exponatur. Sunt qui in gastris, vel qualis cribrata terra repletis ossa disponant, unde mox plantas adultas in seminarium cum cespite suo transferant et adfirment quod, si pertranseant, gratioris saporis et suci amplioris poma tribuantur. Planta vero quae de codice avellitur, autumnale tempus expostulat. Huic namque arescendi periculum incumbit, nisi largus umor et frequens pluvia ei subvenerit. Moris est fimo oblitam et inferioribus foliis deputatam, subacto solo et praecedente punctorio, sicuti olera demergere. Nam calcata plus iusto et terra densante constricta, inertia ligni maturum sentit occasum.</p>
        <p><milestone unit="par" n="6"/>Sed utrisque frequens sarculi opera et desiderata medicina continuae runcationis adhibenda est, ne tenero germini noceant flatus herbarum, neve densitas condegentium solis adque aurae nutrimenta praecludat. Danda etiam calamo, sive virgulto propius adfixo, adminicula quibus se tueri contra violentia ventorum flabra consuescant. Quae sollicitudo non amplius quam unius anni spatio complectitur. Ceterum bima translata, iam suis viribus nulli non repugnat iniuriae.</p>
        <p><milestone unit="par" n="7"/>Scrobes altos arbor persici non amat; quippe cum modica radicum concessa substantia esset, tamen cito vivit; contra aliarum arborum legem, de superioribus partibus mutuatur alimentum. Hanc maxime existimant causam propter quam sola maturius consenescat. Nec intervalla maiora desiderat, eiusmodi folia sortita, quorum tenuis umbra opacitatis incommodum non parat, quam scilicet binos pedes. Sic Curtius optime positas arbitratur. Quin immo inventi qui densius consitas, tutas existiment, tutiores dum se invicem praetegunt a solis ardoribus, quibus difficulter hoc genus arboris creditur repugnare.</p>
        <p><milestone unit="par" n="8"/>Ablaquaeare omnibus annis oportet novissimo autumno et, inhalantibus fibris de radice purgatis, folia sua in vicem stercoris cum terra molliore congerere, quantaque maiore <supplied><gap/></supplied></p>
        <p><milestone unit="par" n="9"/><supplied><gap/></supplied> et magna fieri adseverant si, cum arbor in flore sit, lactis caprini per triduum ternis sextariis inrigetur. Omnibus persicis, maxime tamen praecoquis et armeniis, quotiens abundantibus pomis arbor onerata est, decerpenda sint aliqua. Sic enim reliquis celerior maturitas imperatur. Sparto ligandam adversum plurima incommoda ut, amphora, existimant. Et hodieque nonnulli iumentorum solias in itinere derelictas prae medio truncis ramisve suspendunt.</p>
        <p><milestone unit="par" n="10"/>Inseri persicus utroque modo potest, vel in cortice, vel in ligno, praecedente fissura. Sed quantum propius ad terram recisa sit, eo melius inseretur: fortior est enim pars eius ima. Quidquid in summo est, quoniam suci minus retinet, ut fragile ac putre damnatur. Inserendi tempus aptissimum novissimi autumni, si loca non sint adeo pruinosa vel inter brumam et exortum Favoni, id est extremo decembri, ac deinde ianuario, ita exigente praecoquo germine quod saepe et ante veris adventum florere festinat. Meliores ad inserendum surculi habentur aliquatenus pleniores, et de ea parte sublati, quae propinqua arbori fuerit. Vixque proveniet, aut non diu durat pars summa ramorum. Persicus et in semetipsam inseritur et in amigdalum et prunum, magisque durabilis arbor efficitur, cum surculi eius in ligno fortiore cinguntur. Sed armenia vel praecoqua, peculiariter prunis insita, floriora sunt. Cetera, id est duracina, sic insita in amygdalo, melius adsuescunt. Ad haec ipsa prunorum adque amygdali germina difficilius, et cito recurrunt in senectutem. Quotiensque surculo alterius generis insita sint, infirmitatem suam confessa, moriuntur.</p>
        <p><milestone unit="par" n="11"/>Sic quoque fiet emplastratio: olea, persicus, sicuti et nonnulla ficus et huius generis cetera, quibus seponitur sucus pinguis, rite inoculantur, prius trunco reciso. Adverti deinde, mole iusta plerumque esse et diutius adservari si non, ut Graeci, in glarea, argilla, sed in solo arenoso ponas. Et quidem solito more possunt emplastrari; quod agere in fine prodest mensis aprilis, sed initio maii satius proveniet.</p>
        <p><milestone unit="par" n="12"/>Persici pomum nisi conditum muria et oxymelle, asservari diu non potest, vixque hoc modo pervenit in alteram aestatem. Cutis exilitas et carnis squallor consentanee prodibunt ad parsimoniam vetustatis. Plerumque temtarunt, ossibus detractis, more ficorum in sole siccare, adque in rigido servanda suspendere. Vix in his aliquid suci inest, cuius admonere inane videtur. Ex veteribus multi suesatibus ollulis inpicato singula poma clausere umbilico, adque in sapam purissimam demissa merserunt; sed hoc modo saepe in breve tempus flaccescunt. Graecorum deprehendi <supplied><gap/></supplied></p>
      </div>
      <div type="cap" n="3"><head><supplied>III DE AMYGDALIS</supplied></head>
        <p><milestone unit="par" n="1"/><supplied><gap/></supplied> fimum bubulum transferunt, nec ex eo nuces proferunt ad serendum, nisi cum hiascere coeperunt. Mago et Celsus scrobes altos latosque trinis pedibus effodiunt, in  eos terram congerunt quam minutissimam cum stercoris admixtione eatenus ut pars dimidia compleatur. Ibi tria amygdala in medio, trina, angulari lege, disponunt, quo inter se non palmo, ut Columellae videtur, sed pedis sive dodrantis spatio separentur. Acuta pars nucis ab utrisque prima defigitur, radices exitum moliuntur, sed in posteriores dissentiunt. Siquidem faciem lateris in Aquilonem Mago invertit, Celsus ad Favonium dirigit. Columella cum dicat: <q>"anceps nucis ad Favonium spectet"</q>, et sine dubio et ipse unum latus opponit Aquiloni. Supra nuces terra sesquipedis ingeritur et si nec ullus imber fuerit, ter in mense seminibus expositis umoris alimenta subministrentur et quidquid in summo scrobe induruit, levi sarculo relaxetur.</p>
      <p><milestone unit="par" n="2"/>Vbi primum se germina ostenderint, quoniam tenuis illis stilus et flexuosus est, iuxta vastior palus adfigitur, quo rami adminiculo et in valido requiescant; et scandere in  rectum conpletum docent consuescere. Triennio exacto, unum germen in loco permanet, reliqua eodem mense quo sata sunt ad scrobes transferuntur, ut pars aliqua fossurae convexa relinquatur. Hanc paulatim adobruunt, singula arboris incrementa numerantes. Tantumque radicibus cumuli largiuntur, quantum altitudinis truncus adiecerit.</p>
        <p><milestone unit="par" n="3"/>Quintilii omnem agrum in seminario amygdalis destinatum, ad sesquipedis altitudinem fodiunt; hunc in areas dividunt quo canalibus umor infusus, diutius inmoretur. Dein per areas, intermisso pedis spatio, modicis scrobibus excitatis, ad digitorum quattuor altitudinem nuces mergunt. Stercora in terra obruunt, parique qua ceteri cultura lene nutritas in scrobe, post triennium transferunt. Mago primus et post eum Diophanes, novam amigdali <supplied>sationem</supplied> suadent ut ferulam primo seramus, eamque post annum recisam et in media parte diffissam, nuce amygdali qua medullae sucus mollis est compleamus. Nec desinunt adseverare quod arbor eiusmodi et robore et fructu pulcriore provenit, sic et Columella describit ferularem; alio modo scribit, nam hoc tantum praestare amygdalis ferulas, ut illas faciant roncinias.</p>
        <p><milestone unit="par" n="4"/>Et natura et mediocritas arborum suggerit ne altissimo scrobe recondant. Illa intervalla etiam simili ratione moderanda sunt: viginti et quinque nonnulli, quidam et viginti pedum iusta pronuntiant. Bene Diophanes ait amygdalas in transitu esse ponendas, quoniam non semel maturant et per partes se fructus eius adcommodant, nec possint ita fures dispoliare ut non aliquid, vel quia crudum videtur, domino relinquatur.</p>
        <p><milestone unit="par" n="5"/>Levissima et minime sumtuosa cultura est earum, putationis annuae scilicet, qua necesse sit ramos supervacuos, vel enormiter natos, vel aliqua necessitate praefractos, falce purgare. Exigunt sane propter incursus pecorum custodiam diligentem, quorum dente contacta, in amarum saporem ex dulcibus transeunt. Fossio contraria illis habetur, nam florem statim amittunt. Quod malum illis vel a nobis non debet inferri, cum et alias periclitentur in flore, nubilo prius marcidae, deinde austris insequentibus concrematae.</p>
        <p><milestone unit="par" n="6"/><supplied><gap/></supplied> plurimum generent. Si ferax non erit terebrari in radicibus debet et taxillus e taeda in foramen aptari illi; in locum taedae cuneus qui esset ex robore. Quidam radicibus perforatis silicem adiciunt et ita arboris librum patiuntur inolescere. In locis frigidis in quibus metus est ne in flore deprensas, aut pruina comburat, hoc modo tradunt amygdalis subveniri antequam floreant: nudare radices iubent et albi generis lapides quam minutissimos cum arenae cumulo adgregant. Cumque iam tempus videbitur ut debeant germinare, fodere adque removere quae fuerant infusa praecipiunt.</p>
        <p><milestone unit="par" n="7"/>Vt teneras nuces procreent, utilis erit, ablaquaeatis radicibus, antequam floreant, aqua calida per aliquos dies inrigata. Fiunt dulcia ex amaris si, circumfosso stipite, tribus a radice digitis latior caverna ponitur qua pruina decurrat; post, media trunci parte terebrata, cuneum qui esset ex arboris quidem radicibus, simplici delibutum melle fixerunt. Nec minus utile est si effundatur stercus suillum humano lotio resolutum et radicibus superfusum. Aristoteles in Georgicis amaritudinem amygdali fraglanti soli adsignat quum crebrius exustae, dulcior sucus hauriatur. Ilico praesto videtur ex morsu pecorum omnia haec arbori amaritosa contingere, cum inopinata in medullas saliva consederit. Si viridibus auferas tenuiora, quaeque liqueris meliora sunt.</p>
        <p><milestone unit="par" n="8"/>A kal. aprilis, ut putat Celsus, incipiunt esse matura, ac si adservanda deligi placeat, signum maturitatis ostendunt, cum corticem remiserunt. Sunt quibus cortex difficulter abscedat, sed si paleis obruuntur, calore solari ilico resolves. Tum corio liberatae, si quis aqua marina <supplied><gap/></supplied></p></div>
      <div type="cap" n="4"><head><supplied>IV DE CASTANEIS</supplied></head>
        <p><milestone unit="par" n="1"/><supplied><gap/></supplied> conripiat quales illae fuerunt, de quibus pastor ita praecinit: <q>"mea quas Amaryllis amabat"</q>. Mago breviter, ut Poenus et cui peregrinae eiusmodi arboris minus nota cultura sit: <q>"castaneam in umido, sicut graecam nucem, serito"</q>. Cornelium tamen Celsum, italicae disciplinae peritissimum, decuit aliquatenus edocere quidquid Magonis ignorantiam fugerat, sed et ipse castaneas amygdalorum exemplo reiectat. Columella cui curae fit diligentius et de castanea conscribere, etiam ipse indifferenter et varie sententiam promit. Fluxe enim ista scribit: adfirmat a novembri mense per totam hiemem seri posse, nunciat kal. martias in idus easdem ne quid intersit et plantat ut, quando quaeque sine culpa manus veniat, scire <supplied>non</supplied> possimus. Etiam Gaius Plinius, quamquam ipse sationem caeduam adsentiatur, hiemali tamen primum tribuit. Iulius Atticus ex novembri in februarium mensem serere indecrevit. Curtius Iustus sationem nucis primam decembri, secundam februario adsignat. Iulio Frontico, cum et solide <supplied>de</supplied> genere et alia ratione culturae nonnulla tractaret, non fuit culturae alia norma. Quando rectissime castaneas serere rentur, Quintiliis in satione castaneae Vergiliarum non omittendus occasus.</p>
        <p><milestone unit="par" n="2"/>Sed et quibusdam Graecis placet ab Arcturi et exortu serere castaneam; nec inmerito naturam secuti quibuscumque tempus hoc placuit. Tunc enim seminis id est nucis iusta maturitas creditur, adeo ut, hiante tegumento si legent, tum manus condat in terra, ut caduca labantur. Sed ad hoc accedit quod nux reservata difficile sit contra putredinem vindicare, sana igitur et matura debet exponi. Quorum alterum spondet de incolumitate perseverandi, alterum prodest de virtute generandi.</p>
        <p><milestone unit="par" n="3"/>Contendunt plerique Graecorum castaneam melius ex verna satione procedere, si tamen nux anxie adque sollicite condita, servetur expansa. Et tunc in angustum locum siccumque translatae, eriguntur in cumulum. Supra eas ita <supplied>ut</supplied> universas obtegat, funditur arena fluvialis quae et pinguis et dulcis est. Post trigesimum diem eadem harena removetur et in nucibus in aquam frigidam missis sanas a corruptis sic licet segregare; nam corruptae supernatant, sanae residunt. Illae igitur quae placere meruerunt, rursus in harenam, sicut antea, reponuntur et post alterum mensem, si quae forsan <supplied>non</supplied> integrae debent credi, aqua iudicando temptatur. Hoc idem fit tertio mense, donec vernum tempus adveniat, quo satis nucibus, nec includi iam necesse sit, nec probari diligentioribus.</p>
        <p><milestone unit="par" n="4"/>Non in pavimento, sed vasibus servanda harena ut similiter influat. Quidam in plantis iuxta arborem sponte nascentibus, castaneas conservandas esse dixerunt. Sed eiusmodi planta tardissime provenit et continuo biennio languida est, vix ut demum, vel illam sucus recreat qui consequitur, quem non habuerat, cum dilata non esset. Inventi tamen qui de nucibus et hoc genere plantarum audeant aliquod facere discrimen, et nuces credant caeduis arboribus aptiores, plantas vero nucibus procreandis esse utiliores, si tamen fas est ut admittere in animum debeamus quod lignum in poma proficiat, fructus in ligna desistat.</p>
        <p><milestone unit="par" n="5"/>Solum castanea desiderat molle et subactum, non tamen arenosum. Patitur et sabulum si umor adfuerit. Pulla terra vel maxime prodest, sed et carbunculus; itemque tofus optime servit diligenter infractus. Spissum, rubricosum locum non vult, vix provenit in argilla. Glarea cretaque nec nascitur.</p>
        <p><milestone unit="par" n="6"/>De caeli qualitate nonnulla inter autores varietas opinionis exoritur. Celsus ante oculos habens quid pomis expediret, calidas apricas regiones castaneae aptissimas credit. Id illo argumento probat quod Neapolis Campaniae civitas, eo fructu maxime glorietur. Prudentissime tamen postea adiunxit quod et frigidis locis conseri posse, quae fere omnes anteponenda senserunt. Iulius Atticus opacis et septentrionem spectantibus clivis laetissimum fieri castaneae pollicetur. Columella et Plinius in eadem fere verba consentiunt. Quintilii montana sine dubio et umida et frigida principaliter probaverunt. Si tamen in campo necesse est ponere, tenuem locum et hunc harenosum existimant deligendum, aut iuxta viciniam fluminis, si tamen limus ex eo stare non soleat. Sunt qui putent et in declivibus locis castaneas optume provenire.</p>
        <p><milestone unit="par" n="7"/>Maiori parti placet in pastinatos omnino ponere, ita ut terra confracta in duorum pedum altitudinem sublevetur. Columella et Atticus addendum adhuc altitudini semissem putaverunt. Sunt aliquot ex Graecis quibus mensura non satis iusta sit, nisi quae tribus pedibus excreverit. Et fortasse singulis satio consistat, nam qui dipundi brevitate contenti sunt, seminarium cogitant et potest qualiscumque mensura, nucibus exceptis, alere plantas post biennium recessuras. Sed qui semina mansura condebant, non immerito ampliorem radicibus paraverunt uti arbor haberet quantum <supplied><gap/></supplied></p></div>
    </body>
  </text>
</TEI>